༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG18766
ImageGroup:
ISBN:
11 KG20679
9788190602322
LCCN:
n/a
Title:
ཟུར་ཞིག
zur zhig
ཉི་མ་འཚོ།
Author:
nyi ma 'tsho/
n/a
Descriptor:
Original Publication:
Place:
Publisher:
zur zhig;2
dharamsala, h.p.
bod kyi rtsom rig dga' tshal/
2009
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
Ist., New York, NY 10011, U.S.A 2006. Comments: 11/2014



p3zs
ས་
ཉི་མ་འཚོ ས་བཟླུམས། །



FjOSd53957.
Class No:
Acc. No. D:32617
LTWA (Manu )
DHARAVISALA MO.



ཟུར་ཞིག
A Fragment
ཉི་མ་འཚོས་བརྩམས།
ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
༢༠༠༩



Copyright © 2009 by Nyima Tso
Volume Title: A fragment
Author: Nyima Tso
ISBN: 81-906023-2-2
All rights reserved, including the right to reproduce or translate
this book or portions thereof in any form whatsoever. For
information and permission, address Author at:
nyimatso21@yahoo.co.in
Printed at : Archana
www.archanapress.com



About the Author
Nyima Tso was born in 1984 in Bora village, near
Labrang, Amdo Province, Tibet. She completed her senior
secondary education in her home village. In 1999, she came
to India and joined TCV Suja School as a student. There,
she worked part-time as an assistant to the editor of ZAMPA
magazine.
She joinedthe Academy of Tibetan Culture, part of the
Norbulingka Institute in 2003 and completed her BA degree
in 2006, and her MA Degree in 2008. She now works as PA
to the Managing Director of the Norbulingka Institute.
In 2002, she won first prize in the TCV Annual Tibetan
Esssay Writing Competition organized by the TCV Head
Office.
In 2003, she won first prize in the Inter-TCV Schools
Co-Curricular Activities Competition, and came first in the
Tibetan School Essay Writing Competition, organized by
the Department of Education.
In 2007, she won first prize in the Wisdom of
Women's Words Essay Competition organised by the
Tibetan Women's Association.
In 2009, she became a member of the Tibetan Pen
Writers.
By Alison Kidd



དཀར་ཆག
་་་་་་་་༌་་་་༌་
114
གྲྭ་རྐྱང་ཞིག་གི་སྐྱོ་གར།་་་་་་་
ཟུར་ཞིག་་་་ བའབ་བ་བ་འབའ་བ་འབབ་འབབ་ བབ་བབ་་་་་་བ
རྡོ་རྗེ་དོན་གྲུབ་ད་་་་
དཀྲོལ་དཀའ་བའི་མདུད་རྒྱག་་་་
ཕ་སེམས་བུ་དང་བུ་སེམས་རྡོ།
རྨི་ལམ།་་
ཟ་ལེ་རྒྱལ་ཞིག་གི་འགྱོད་སེམས་
རེ་བའི་ཁྲོད་ནས་འགྱེལ་བ་
ཁྱེད་ཀྱི་ཆེད་དུ་
བག་མེད་སྒང་་་་་་
ཁ་བརྡ།་་་་་་་་་་་་་་
བརྩེ་དུང་གི་ན་ཟུག་་་་་
རྩོམ་པ་པོ་་་་
མཇུག་གི་གཏམ་་་
129
151
175
་་་་203
2i6
་267
285



གྲྭ་རྐྱང་ཞིག་གི་སྐྱོ་གར།
གཅིག
ཕྱི་ཟླ་དང་པོའི་གནམ་གཤིས་ནི་ཕ་ཡུལ་དང་བསྡུར་ན་དེ་
འདྲའི་གྲང་རྒྱུ་མེད་ནའང་རྡ་རམ་ས་ལར་ལོ་འདིར་ཁ་བ་འབབ་
ཐེངས་གཉིས་པ་ཡིན་ཟེར། ཐུབ་བསྟན་རྒྱ་མཚོས་མགོ་བོ་གཟན་
གྱིས་བཏུམ་སྟེ་ཧ་ཅང་ལྗིད་པའི་གོམ་པ་རེ་རེ་འདེགས་བཞིན་ཨོ་
ཟ་ཁང་གི་སྒོ་འགྲམ་དུ་སླེབས་པ་ན་སྒུག་ཙམ་བྱས། གཡས་གཡོན་
ཟ་ཁང་གི་སྒེའུ་ཁུང་ནས་ལྐོག་མིག་ལྟ་མཁན་གྱི་བུད་མེད་དེ་ཚོ་
དང་། དེ་བཞིན་གཅེན་པོའི་བཟའ་ཟླས་ཀྱང་སྒེའུ་ཁུང་ནས་སྐྱེ་
བསྲིངས་ཏེ་བལྟས་ཡོད་པས་ཁོས་རྐུན་མ་ལྟ་བུའི་ངང་ཚུལ་དེ་
བསྒྱུར་པ་དང་བློ་ཁོག་ཆེན་པོས་ནང་དུ་འཛུལ།
“གཅེན་པོ་མེད་དམ།”
“གཉེན་སྟོན་ཞིག་ལ་ཕྱིན་སོང་།”
“ཁྱོད་ལ་ན་ཚ་འདྲ་བྱུང་བ་ཡིན་ནམ། ཧ་ཅང་སྐམ་པོ་
ཆགས་འདུག” གཅེན་པོའི་བཟའ་ཟླས་དེ་ལྟར་འདྲི་ཞོར་ཇ་ཕོར་



གྲྭ་རྐྱང་ཞིག་གི་སྐྱོ་གར།
པ་གང་དྲངས་ཀྱང་། ཐུབ་བསྟན་རྒྱ་མཚོས་མིན་ཞེས་འདུག་ཙམ་
ཡང་མ་བྱས་པར་འགྲོ་རྩིས་བྱས།
“ཏོག་ཙམ་བཞུགས་དང༌། ཁྱེད་ཀྱི་གཅེན་པོ་སླེབས་ཚོད་
ཡིན། ངས་ཁྱོད་ལ་ཟ་མ་ཞིག་་་་་”
“མིན། མིན། ང་ལ་ཆུ་ཚོད་མེད།” ཁོས་སྲུ་མོའི་སྐད་ཆ་
འཕྲོག།
“ཟ་མ་ཞིག་ཀྱང་ཟ་ཁོམ་མེད་དམ།” ཕྱི་ལོགས་ནས་
གྲགས་ཡོང་བའི་གཅེན་པོའི་སྐད་ཆ་དེ་གོ་མ་ཐག་ཐུབ་བསྟན་རྒྱ་
མཚོའི་སྙིང་དྲག་ཏུ་ལྡིང་བས་ལན་གང་ཡང་འདེབས་མ་ཐུབ་པར་
སྒོ་ལ་ཅེར་འདུག སྒོ་དལ་མོ་ཕྱེ་ནས་ཡོང་བ་དང་ལུས་རྩལ་ལྷམ་
མགོ་དཀར་པོ་ཞིག་མངོན་ནས་འོང་བས་ཁོང་གི་བ་སྤུ་དག་
གཟེངས་བྱུང་།
“གཅེན་པོ། ང་ཁྱོད་ལ་བཤད་རྒྱུ་ཞིག་ཡོད།” ཐུབ་བསྟན་
རྒྱ་མཚོས་གཅེན་པོའི་གདོང་ལ་བལྟ་མ་ཐུབ་པས་རྒྱབ་འཁོར་ཏེ་
བཤད།
“ཅི་རེད། དེ་འདྲའི་བྲེལ་བ་ལ། མར་བསྡད་ནས་བཤད་
ན་མི་ཆོག་གམ། ཡ་ཁྱོད་ཁ་ཕར་འཁོར་ནས་ཅི་བྱེད།”
“ང་ལ་ཆུ་ཚོད་མེད། ད་འགྲོ་རྒྱུ་ཡིན།” ཁོས་གཅེན་པོའི་
བཤད་མཚམས་བཅད།



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“དོན་དག་ཅིག་ཡོད་ཟེར་བ་མིན་ནམ། མ་བཤད་པར་
འགྲོའམ།” གཅེན་པོས་ཁོང་ལ་ཞིབ་ལྟ་ཞིག་བྱས།
“གང་ཡང་མ་རེད། ད་ནངས་ཁ་བ་བབས་འདུག་པར་
བལྟས་སམ་ཞེས་འདྲི་འདོད་པ་ཡིན།” ཁོང་གི་སྙིང་སྔར་ལས་ཀྱང་
དྲག་ཏུ་ལྡིང་གི་འདུག་པས་ཁོས་ཅི་ཞིག་བཤད་ཀྱི་ཡོད་པ་ཁོས་ཀྱང་
མ་ཚོར། །
“དེ་མི་མཐོང་བ་ཅི། ད་དུང་ཡང་བཞུ་ཚར་མི་འདུག
ཁྱོད་ལ་ཅི་བྱུང་སོང༌། སྐམ་པོ་ཆགས་ནས་མི་ཚད་ནག་པོའང་
ཆགས་འདུག ན་ཚ་འདྲ་བྱུང་བ་མིན་ནམ། སྨན་པར་བསྟན་ན་
བས་”
“མིན། ང་བདེ་ཐང་ཡིན། ད་ང་འགྲོ་རྒྱུ་ཡིན།” ཐུབ་
བསྟན་རྒྱ་མཚོས་སྙིང་གི་འཕར་ལྡིང་གནོན་མ་ཐུབ་པར་རྒྱུགས་མ་
འདུར་གྱིས་ཕྱི་ལོགས་སུ་ཕྱིན་སོང་།
གཉིས།
ཐུབ་བསྟན་རྒྱ་མཚོ་སྦྱིན་བདག་གི་སར་སླེབས་དུས་མོ་
གཉིད་དུ་ཡུར་འདུག་ལ། ཕྱི་རྒྱལ་གྱི་ཆུ་དྲི་མ་ཞིམ་པོས་ནང་ཧྲིལ་
པོ་ཁྱབ་འདུག ཁོང་དྲི་མ་དེར་གཏན་ནས་མི་དགའ་བས་སྣ་ཁུང་
གཟན་གྱིས་བཏུམས། སྦྱིན་བདག་མས་ཧ་ཅང་སྲབ་པའི་གོས་ཐུང་



གྲྭ་རྐྱང་ཞིག་གི་སྐྱོ་གར།
ཞིག་གྱོན་ཏེ་ལུས་ཀྱི་སྒེག་ཉམས་ཡོངས་སུ་བསྟན་ནས་གཉིད་འདུག
གཉིད་འདུག་པ་མཐོང་བས་ཁོང་གི་སེམས་ཅུང་ལྷོད་ལ་བབས་
ཀྱང་མདང་ནུབ་རྨི་ལམ་གྱི་བྱུང་བ་དག་དྲན་དུས་ཁོང་རང་བཞིན་
གྱིས་འདར་གསིག་རྒྱབ་ཡོང་།
གཉིད་བསྡད་པའི་སྦྱིན་བདག་མར་ཞིབ་ལྟ་བྱས་པས་ན་
མདང་ནུབ་ཀྱི་རྨི་ལམ་བཞིན་རང་སྟེང་ལ་འཛེགས་ནས་འོང་བ་
ལྟ་བུའི་དངངས་སྐྲག་ཅིག་སྐྱེས་པས་“ང་ལ་བསམ་བློ་གཏོང་བའི་
གོ་སྐབས་ཤིག་སྤྲོད་རོགས།” ཁོང་གི་ཁ་ནས་རང་དབང་མེད་
པར་དེ་ལྟར་ཐལ།
“ཁྱེད་ཡིན་ནམ། གཅེན་པོས་ཅི་ཟེར།” སྦྱིན་བདག་མས་
མིག་ཕུར་བཞིན་དྲིས། ཐུབ་བསྟན་རྒྱ་མཚོས་སྣ་ཁུང་བཀབ་འདུག་
པ་ལས་གང་ཡང་མ་བཤད།
“དགོངས་དག ངས་ཁྱེད་རང་མགྱོགས་པོར་ཡོང་གི་མ་
རེད་བསམ་ནས་ཆུ་དྲི་ཞིམ་གཏོར་བ་ཡིན། འོན་ཀྱང་འདིར་སྡོད་
དང་། གཅེན་པོས་ཅི་ཟེར།”
“་་་་”ཐུབ་བསྟན་རྒྱ་མཚོས་ལན་གང་ཡང་མ་བཏབ།
“དེང་སང་བོད་པ་ཚོར་ཕྱི་རྒྱལ་ལ་འགྲོ་བ་ལས་དོན་ཆེན་
ཞིག་གང་ན་ཡོད། ངས་བལྟས་ན་ཁྱོད་ཀྱི་གཅེན་པོས་འཐད་པ་
མི་བྱེད་པ་ཕལ་ཆེར་སྲིད་ཀྱི་མ་རེད། ད་དུང་་་་་”



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁ་ཚུམས་དང་། ངའི་གཅེན་པོ་ཁོང་ཚོ་དང་འདྲ་མི་
སྲིད།” ཐུབ་བསྟན་རྒྱ་མཚོས་སྐད་ཤུགས་ཆེན་པོས་བཤད་མ་ཐག་
ངུས་བྱུང་།
“ཐུབ་བསྟན། ངས་ཁྱོད་ཀྱི་བསམ་བློ་རྟོགས་ཐུབ་པས།
འགྲོ་འདོད་མེད་ན་ངས་ཨུ་ཚུགས་མི་བྱེད། དངོས་གནས་ཡིན།”
སྦྱིན་བདག་མས་ནན་གྱིས་བཤད་པར་བལྟས་ན་ཕལ་ཆེར་སེམས་
ཀྱི་སྐད་ཆ་ཡིན་པ་འདྲ། །
ཐུབ་བསྟན་རྒྱ་མཚོ་ནི་མ་གཞི་སློབ་སྦྱོང་དང་བསམ་བློ་
གང་ཅིའི་ཐད་ནས་རྩེ་ཕུད་གྲས་སུ་ཚུད་ཀྱི་ཡོད་པ་མ་ཟད་ཁོང་
འགྲིམས་མྱོང་བའི་སློབ་གྲྭ་དང་གྲྭ་ས་ཁག་ཏུའང་ཡག་ཤོས་ཡིན། ད་
དུང་ཕྱིའི་རྣམ་པའི་ཆ་ནས་ཀྱང་རྡ་སའི་ཕོ་སར་རྣམས་ཟིལ་གྱིས་
མནན་པས་མ་ཚད་བོད་རྒྱ་དབྱིན་གསུམ་གྱི་བུ་མོ་ཚོའི་སེམས་པ་
བཀུག་མྱོང་། ཁོས་བོད་ནས་ཕར་ཕྱིན་དམ་བཅའ་བཞག་རྗེས་
ཡུན་རིང་སེམས་ལ་བརྣག་པའི་དམིགས་ཡུལ་དེ་༧གོང་ས་མཆོག་
གི་གསེར་ཞལ་མཇལ་ཆེད་དང་རྒྱ་གར་གྱི་གནས་བྱིན་ཅན་དག་
ལ་སྐོར་ཆེད་ཟླ་ལྔའི་ཐོངས་མཆན་བླངས་ནས་འདིར་ཡོང་བ་ཡིན་
ཡང་། ༧གོང་ས་མཆོག་དང་མཇལ་བ་ནས་བཟུང་ཕྱིར་བོད་དུ་
ལོག་མ་འདོད་པར་འདིར་བསྡད།
གཏོར་ཟིན་པའི་བོད་ཀྱི་དགོན་སྡེ་དག་ལ་ཞིབ་འཇུག་བྱེད་



གྲྭ་རྐྱང་ཞིག་གི་སྐྱོ་གར།
མཁན་ཡིན་ཟེར་བའི་མགོ་སེར་མ་ཞིག་གིས་ཁོང་དང་ཐུག་འཕྲད་
བྱས་ཏེ་དགོན་སྡེ་སྐོར་གྱི་ཁ་བརྡ་བྱས་པ་ནས་བཟུང་ཁོང་ནི་མགོ་
སེར་མ་དེའི་བོད་དགེ་ཡིན་ལ་མགོ་སེར་མ་དེ་ཁོང་གི་དབྱིན་དགེ་
ཡིན། མ་ཟད་མགོ་སེར་མ་དེ་ཆེད་དུ་བོད་ལ་སོང་ནས་ཁོང་
བཞུགས་མྱོང་སའི་དགོན་པ་དེ་རྒྱ་བསྐྱེད་བྱས་པ་དང་། ས་གནས་
དེའི་བོད་པའི་སློབ་གྲྭ་དང་སྨན་ཁང་དག་ལ་ཡང་དམིགས་བསལ་
རོགས་སྐྱོབ་གནང་བས་ཁོང་གི་ངོ་ཤེས་དང་དགོན་པ་གཅིག་པའི་
གྲྭ་བ་ཚང་མས་མོ་ལ“སྦྱིན་བདག་མ”ཞེས་འབོད། ད་ལྟ་རྡ་སའི་
ངོ་ཤེས་དག་གིས་ཀྱང་སྦྱིན་བདག་མ་ཞེས་འབོད་ཀྱི་ཡོད་པ་ལས་
དངོས་མིང་འབོད་མཁན་མེད།
ཕ་ཡུལ་ནས་ཁ་པར་འབྱོར་ཏེ་ཨ་མ་གྲོངས་སོང་ཟེར་བའི་ཞི་
མ་དེར་དགོན་སྡེ་ཁག་ལ་ཞབས་རིམ་རེ་བཅོལ་ཆེད་ཁོང་གང་སར་
རྒྱུགས། ཕྱིར་ནང་དུ་འབྱོར་དུས་ཧ་ཅང་འཕྱི་བོ་ཡིན་ཡང་ཐད་ཀར་
ཉལ་མ་འདོད་པར་ཁ་མུག་མུག་གྱིས་ཁ་འདོན་བྱས། མིག་གིས་ལྟ་
ཕྱོགས་ཤིག་གིས་སྒོ་འགྲམ་ན་ཤོག་ལྷེ་ཆུང་ཆུང་ཞིག་བཞག་ཡོད་པ་
མཐོང་། ཡར་བླངས་ནས་ཀློག་པ་ན། །
“ཐུབ་བསྟན་རྒྱ་མཚོ། ངའི་སྐྱེས་སྐར་གྱི་རྟེན་འབྲེལ་མཛད་
སྒོ་མཇུག་བསྒྲིལ་སོང་། ངས་ཁྱོད་ལ་ཡུན་རིང་སྒུག་ཀྱང་སླེབས་མ་
བྱུང་་་་༌”



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀློག་མཚམས་དེར་སླེབས་དུས་དེ་རིང་སྦྱིན་བདག་མ་ལོ་
ལྔ་བཅུར་སླེབས་པའི་སྐྱེས་སྐར་ཡིན་པ་དྲན། ན་ནིང་ཡང་རང་
ལ་གོམས་ལོབས་མེད་པའི་རྐྱེན་གྱིས་སྦྱིན་བདག་མའི་སྐྱེས་སྐར་
རྟེན་འབྲེལ་བརྗེད་ཟིན་པས་ད་ལོ་ཁོས་ལྡི་ལི་ནས་ཆེད་དུ་སྐྱེས་སྐར་
ལག་རྟགས་རྩ་ཆེན་ཞིག་ཉོས་ཡོད་ཀྱང་ཨ་མ་གྲོངས་པའི་གཏམ་
ངན་དེས་ཁོང་གི་དྲན་པའང་གང་ཞིག་ལ་ཁྱེར་ཟིན་འདུག ཆུ་ཚོད་
ལ་ལྟ་དུས་ད་དུང་བཅུ་གཉིས་ཟིན་མེད་པས་ལག་རྟགས་དེ་བཟུང་
ནས་སྦྱིན་བདག་མའི་སར་རྒྱུགས།
“སྐྱེས་སྐར་ལ་བཀྲ་ཤིས་བདེ་ལེགས་ཞུ།” ད་ལྟ་ཁོང་སྔོན་
མ་དང་མི་འདྲ་བར་གུས་ཉམས་ཀྱི་ཚུལ་ཤེས་མོད། འོན་ཀྱང་ཁོང་
གི་ངོ་གདོང་ན་འཛུམ་མདངས་གང་ཡང་མེད་པས། སྦྱིན་བདག་
མས་ཐ་མག་འཐེན་འཕྲོ་དེ་སར་བཞག་ནས་ཁོང་ལ་ཅེར་འདུག་
“དགོངས་དག ང་་་་་” ་
“སྐྱོན་མེད། ཁྱོད་ལ་ལས་ཀ་གལ་ཆེན་ཐོན་པ་རེད།”
སྦྱིན་བདག་མས་ཁོང་གི་བཤད་མཚམས་བཅད་ནས་དེ་ལྟར་
བཤད་པ་དང་འཛུམ་མདངས་ཤིག་བསྟན། དེ་ནས་ཁོང་གི་ལག་
རྟགས་ཚུར་བླངས་ཏེ་ཁྱོད་འདིར་སླེབས་པ་ཙམ་གྱིས་ང་དགའ་བོ་
བྱུང་། མ་ཟད་ཁྱོད་ཀྱི་ལག་རྟགས་འདི་མཐོང་བ་དང་ངའི་སེམས་
ན་ད་བར་སྐྱེས་མ་མྱོང་བའི་དགའ་སྣང་ཞིག་འདུག་” ཐུབ་བསྟན་



གྲྭ་རྐྱང་ཞིག་གི་སྐྱོ་གར།
རྒྱ་མཚོས་དམར་ནག་ཏུ་གྱུར་པའི་སྦྱིན་བདག་མའི་ངོ་གདོང་ལ་
ཞིབ་ལྟ་ཞིག་བྱས།
“འདི་འཐུང་དང༌། ང་ཚོའི་ཕ་ཡུལ་ནས་ཐོན་པ་རེད།”
སྦྱིན་བདག་མས་འཛུམ་གྱིས་བཤད། །
“མིན། གྲུ་བས་ཆང་མི་འཐུང་བ་ཁྱེད་ཀྱིས་ཀྱང་ཤེས་
གསལ་རེད།” ཁོས་ལག་པས་བཀག་
“འདི་ཆང་མ་རེད། ཤིང་ཏོག་ཁུ་བ་རེད།” སྦྱིན་བདག་
མས་ཨུ་ཚུགས་བྱས།
གསུམ་པ།
ཐུབ་བསྟན་རྒྱ་མཚོ་གཉིད་ལས་སད་དུས་ནམ་སྔ་ས་ནས་
ལངས་འདུག་ཀྱང་མགོ་བོ་ན་བའི་ཚོར་སྣང་ཞིག་གིས་འགུལ་མི་
འདོད་པ་མ་ཟད་རྒྱབ་དང་སྐེད་པ་ལའང་ན་ཟུག་གཏོང་གི་འདུག གློ་
བུར་དུ་ཕྱི་རྒྱལ་གྱི་ཆུ་དྲི་མ་ཞིམ་པོས་ཁོང་གི་དྲན་ཤེས་གསལ་ཐང་
ངེར་བཞག སྣ་ཁུང་འགེབས་ཞོར་དུ་ཡར་ལྟ་མར་ལྟ་བྱས་པས་ན་
རང་ཉིད་གཅེར་བུ་ངང་སྦྱིན་བདག་མའི་ཉལ་སའི་ནང་ཡོད་པ་
རྟོགས་པས་ཡ་མཚན་པར་གྱུར། ཁ་ཉིན་གྱི་རྨི་ལམ་དེ་དང་འདྲ་བའི་
རྨི་ལམ་ཞིག་གསལ་ལ་མི་གསལ་བ་ཞིག་དྲན་པས་““ང་ང་་་།” ཞེས་
མལ་གོས་ཀྱིས་མགོ་བོ་བཏུམས།



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ད་ལྟ་ཐུབ་བསྟན་རྒྱ་མཚོ་ནི་ནམ་རྒྱུན་གྱི་གཙང་དག་དག་
དང་གྲུང་རིག་རིག་གི་གྲྭ་བ་དེ་མིན། ཁོང་གི་ཞལ་རས་ནི་སྦེ་ཧར་
རེས་ནས་ད་ལྟ་རང་སླེབས་པའི་རྒྱ་གར་ནག་རལ་ཞིག་དང་འདྲ་
བ་མ་ཟད་སུས་མཐོང་ཡང་ད་ལྟ་མེ་ཏོག་རྙིད་པ་ལྟ་བུར་གྱུར་འདུག་
ཟེར། ཁོང་གི་དགའ་ཉེ་སྤུན་མཆེད་རྣམས་ཀྱིས་སེམས་ཁྲལ་སྒོས་
སེམས་གསོའི་སྐད་ཆ་བཤད་ཀྱང་ཁོས་སུ་ལའང་ཁ་ཡ་མ་བྱས།
“ཨ་མ་གྲོངས་པའི་ཉི་མ་དེ་ནས་བཟུང་ཁོང་འདི་འདྲ་ཞིག་
ཏུ་གྱུར་སོང་།”སྐད་ཆ་འདི་ནི་ཁ་གཅིག་གྲགས་ཡིན་ཡང་དོན་ངོ་མ་
དེ་ག་ལ་ཡིན།
ཨ་མ་གྲོངས་ནས་ཞག་ཞེ་དགུ་ཚང་བའི་དགོང་མོ་དེར།
ཁོས་སྐར་ཚོགས་དང་ཟླ་འོད་འོག་ནས་གཅིན་མདོག་ལྟ་བུའི་ཤིང་
ཏོག་ཁུ་བ་དེ་ཡང་བསྐྱར་འཐུང་འགོ་བརྩམས། སྦྱིན་བདག་མས་
སྐབས་དེ་དང་བསྟུན་ནས་ཡང་བསྐྱར་སེམས་གཏིང་གི་སྐད་ཆ་
བཤད།
“ཚར་བ་ལ་ཕྱིན་འོང་མེད་པས་ཁྱེད་ཀྱིས་སེམས་ཁྲལ་མ་
བྱེད། ད་ལྟ་བོད་པ་ཚོས་རང་སྲོག་ལ་མ་འཛེམ་པར་ཕྱི་རྒྱལ་ལ་འགྲོ་
ཐབས་བྱེད་བཞིན་པ་མ་ཟད་འདིར་ཡིག་ཚང་ཆེན་མོའི་འགན་
འཛིན་དང་སྐུ་ངོ་ཡིན་ཟེར་མཁན་དག་གིས་ཀྱང་ང་ཚོའི་ཕ་ཡུལ་
ན་གསང་སྤྱོད་བཀྲུ་བ་དང་ཞོག་ཁོག་པགས་པ་བཤུ་བ་སོགས་ཀྱི་



གྲྭ་རྐྱང་ཞིག་གི་སྐྱོ་གར།
ལས་ཀ་བྱེད་ཀྱི་ཡོད་པ་རེད། སྤྱིར་ལས་ཀ་ལ་ལེགས་ཉེས་བལྟས་
པ་མིན་ཡང་ཁྱོད་ཁོང་ཚོ་དང་མི་འདྲ་བར་ཕར་སོང་ནས་འཛམ་
གླིང་གི་ཡུལ་སྐོར་སྤྲོ་འཆམ་པ་ཞིག་བྱ་ཆོག་” ཁོས་གཟབ་ནན་
གྱིས་ཉན་འདུག་པས་སྦྱིན་བདག་མས་མུ་མཐུད་བཤད།
“ད་དུང་བོད་ནང་དུ་ཤུལ་ཙམ་ལས་ལྷག་མེད་པའི་
དགོན་པ་ཁ་ཤས་ཀྱང་ངེད་གཉིས་ཀྱིས་ཉམས་གསོ་བྱ་ཐུབ་པས་
དེའང་ཆོས་ལ་འགྲོ་གི་མ་རེད་དམ།”
“རེད། རེད།” ཐུབ་བསྟན་རྒྱ་མཚོས་མིག་ཟུང་བཙུམས་
ནས་རེད་ཅེས་ཡང་ཡང་བཤད་པ་ལས་ཁ་གསལ་བའི་ལན་ངོ་མ་
ཞིག་རྒྱག་མ་ཐུབ།
བཞི་བ།
སྦྱིན་བདག་མས་ཕྱིར་བསྐྱོད་ལག་ཁྱེར་ཚང་མ་བཟོས་
ཐོག་གཉེན་སྒྲིག་གི་ཐོག་ནས་ཕྱིར་བསྐྱོད་ཆོག་མཆན་ཀྱང་ཐོབ་
འདུག འོན་ཀྱང་ཐུབ་བསྟན་རྒྱ་མཚོས་ད་དུང་གྲྭ་ཆས་གྱོན་འདུག་
ལ་སུ་ལའང་གསང་བ་བྱས་འདུག མ་གཞི་གསང་བ་དེ་སྐྲག་སྣང་
ཞིག་ཡིན་ཏེ་སྦྱིན་བདག་མས་འཁྲིག་སྦྱོར་བརྙན་འཕྲིན་བསྟན་པ་
ནས་བཟུང་ཁོང་ཧ་ཅང་སྐྲག་འདུག ནམ་ཞིག་རང་ལ་སྦྱིན་བདག་
མས་ངའི་རྐུབ་ལྡག་རོགས་ཞེས་རེ་བ་བྱེད་ཡོང་གི་རེད་སྙམ་དུས།



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཁོང་རང་བཞིན་གྱིས་སྦྱིན་བདག་མའི་གང་ལའང་སྤྲོ་སྣང་མེད་
པར་གྱུར་འགྲོ། མ་ཟད་བླ་འཁྱམ་པ་ལྟར་སུས་བོས་ཀྱང་ཨ་ལན་
མི་སྤྲོད།
ཁ་ཤས་ཀྱིས་ཁོང་སྨྱོས་འདུག་ཟེར་བ་དང་ཁ་ཤས་ཀྱིས་
ཁོང་གིས་ཨ་མ་དྲན་གྱི་འདུག་ཟེར། འོན་ཀྱང་སྦྱིན་བདག་མ་སྨྱོས་
པ་སུས་ཀྱང་ཤེས་མི་འདུག



ཟུར་ཞིག
དགོང་དྲོ་དེར། རྒྱུན་ལྡན་ལྟར་ངས་རྟགས་འཇུག་གི་རྩ་
བ་གྱེར་བཞིན་སོང་། ཉིན་བྱེད་དབང་བོས་སླར་ཡང་མཇལ་བའི་
འཛུམ་མདངས་ཤིག་སྟོན་བཞིན་འགྲོ་བར་ཉེ་ལ། མཐའ་འཁོར་
ན་སྐྱེལ་མ་བྱེད་མཁན་གྱི་མཚམས་སྤྲིན་དག་འཚང་ཁ་རྒོད། དྲི་
བཞོན་རྒྱུ་ཕྱོགས་ཤིག་གིས་ལུས་ཁམས་བདེ་ཞིང་ཁོར་ཡུག་སྐྱིད་
པའི་སྣང་བ་ཞིག་བྱིན།
རྒན་ལགས་ཀྱི་ཤག་སྒོ་རྡུང་ཞོར་ཡང་བསྐྱར་ནམ་མཁར་
བལྟས། བྱང་ཕྱོགས་ནས་སྤྲིན་ནག་མཐུག་པོ་ཞིག་གིས་སའི་གོ་
ལའང་ཁྱུར་མིད་གཏོང་མི་འོང་ངམ་སྙམ་པའི་ཁྲོ་གཉེར་ཞིག་
བསྡུས་ནས་ཡོང་གི་འདུག
“ཤེས་སོང་ངམ།”
“ཤེས་སོང་། ཐུགས་རྗེ་ཆེ།”དུས་ཚོད་ཅི་ཙམ་འགོར་བ་མི་
12



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཚོར་མོད། མུན་ནག་གིས་སྒྲིབ་པའི་རྡ་སའི་རི་གྲོང་འདི་ཁུ་སིམ་
མེར་འདུག་པར་བལྟས་ན། མཁའ་ལམ་གྱི་རྒྱུ་སྐར་མ་གཏོགས་
འཇིག་རྟེན་གྱི་སེམས་ཅན་ཕལ་ཆེར་གཉིད་དུ་ཡུར་འདུག་པ་འདྲ།
སྐབས་དེར་ངས་སྔར་བཞིན་རྒན་ལགས་ལ་མགོ་འདུད་ཅིག་བྱས་
ཏེ་རང་ཤག་ཏུ་ཕྱོགས་པ་ཡིན་ཡང་། རྒན་ལགས་ཀྱིས་ང་ལ་རྒྱུན་
ལྡན་མ་ཡིན་པའི་མིག་མདངས་འཁོར་ལོ་མ་ཞིག་གིས་སྐྱེལ་མ་བྱས་
བྱུང་། མིག་མདངས་དེའི་རྒྱབ་ལྗོངས་ན་གསང་བ་ཞིག་ཡོད་པའི་
ཚོར་སྣང་བྱུང་།
“ཤེས་སོང་ངམ།”
“ཤེས་སོང་། ཐུགས་རྗེ་ཆེ། ” ངས་ལན་བཏབ་རྗེས་མགོ་
འདུད་དང་བཅས་ཕྱིར་ཡོང་རྩིས་བྱས། །
“འོ། ད་དུང་ཁྱེད་ལ་འདྲི་རྒྱུ་ཞིག་ཡོད།”
“་་་”ངས་རྒན་ལགས་ཀྱི་ཞལ་རས་ལ་བལྟས་པ་དང་
རྒན་ལགས་ཀྱི་རྒྱུན་ལྡན་མ་ཡིན་པའི་མིག་ཟུང་འཁོར་ལོ་མ་དེ་ཐད་
ཀར་ངའི་གདོང་དཀྱིལ་ལ་འཕངས་འདུག་ལ། མིག་མདངས་དེའི་
རྒྱབ་ལྗོངས་ན་གསང་བ་ལས་ཀྱང་གསང་བ་ཆེན་པོ་ཞིག་ཡོད་པའི་
སྣང་བ་བྱུང་།



ཟུར་ཞིག
“ཤེས་སོང་ངམ།”
“ཤེས་སོང་། ཐུགས་རྗེ་ཆེ།”
“དཀའ་ངལ་འདྲ་ཡོད་དམ།”
“མེད།”
“ཁ་སང་ངས་འདྲི་འདོད་པ་དེ་ཁྱེད་ཀྱི་འཚོ་བ་ལ་དཀའ་
ངལ་ཡོད་མེད་ཀྱི་སྐོར་ཡིན།”
“་མེད། གང་ཡང་མེད།” རྒན་ལགས་ཀྱི་ཐུགས་ཁུར་ཚད་
མེད་ཀྱི་གསུང་ཚིག་དེས་ང་ལ་དད་པ་དཔག་མེད་སྐྱེས་བྱུང་། རྒན་
ལགས་ནི་ཕ་མའི་ཚབ་ཡིན་ཞེས་པའི་ཆུང་དུས་ཀྱི་ཨ་མའི་བསླབ་
བྱ་དེ་དྲན་བྱུང་། མ་ཟད་བསླབ་བྱ་དེ་ཚད་མ་ཡིན་པའི་ཡིད་ཆེས་
ཀྱང་གཞི་ནས་རྙེད་བྱུང་། ཡིན་ན་ཡང་། རྒན་ལགས་ཀྱི་རྒྱུན་ལྡན་
མ་ཡིན་པའི་མིག་མདངས་འཁོར་ལོ་མ་དེ་ད་དུང་ཡང་ངའི་མཐོང་
ལམ་ན་ལྕི། དེའི་རྒྱབ་ལྗོངས་ན་གསང་བ་ཆེན་པོ་ལས་ཀྱང་ཆེན་
པོ་ཞིག་ཡོད་པའི་ཚོར་སྣང་བྱུང་།
“འདི་ཐུངས་དང་། གཟུགས་སྟོབས་ལ་ཕན་ངེས།”
“ཐུགས་རྗེ་ཆེ།” ཤེལ་ཕོར་ཆེན་པོ་དེ་ལག་ཏུ་ལེན་ཞོར་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
རྒན་ལགས་ལ་ལྟ་སྐབས་མིག་མདངས་འཁོར་ལོ་མ་དེ་ཡང་བསྐྱར་
ངའི་གདོང་ལ་འཕངས་བྱུང་། དེ་ནས་མགོ་ཀླད་རྩེ་ནས་འོག་རྐང་
མཐིལ་བར་འཁོར་བྱུང་། །
“སྐར་མ་བཅུར་ངལ་གསོས་དང་། དེ་ནས་སློབ་འཁྲིད་
བྱ།”
“ལགས་སོ།” ངས་ལན་འདེབས་སྐབས་རྒན་ལགས་
ཀྱི་མིག་མདངས་འཁོར་ལོ་མ་དེ་བྲེལ་འཚུབ་ངང་ངའི་ལུས་ཀྱི་གང་
སར་འཁོར་བྱུང་། །
ངས་མིག་ཟུང་ཕྱེ་བ་ན། སྐྱ་རེངས་ཤར་འདུག ཡང་
བསྐྱར་མིག་ཆེན་པོ་གདངས་ནས་གང་སར་བལྟས་པ་ན། རྨི་ལམ་
རྨི་བཞིན་པ་ལྟ་བུའི་ཚོར་སྣང་བྱུང་། ལག་པས་མིག་ཟུང་ཕྱིས་ནས་
ཞིབ་ཏུ་བལྟས་པ་ན་རྨི་ལམ་མ་རེད། ཁང་པའི་གྱང་ངོས་ན་ཡོད་
པའི་རྒན་ལགས་ཀྱི་སྐུ་པར་དེ་མངོན་སུམ་ཡིན་པའི་དཔང་རྟགས་
རེད་འདུག་ལ། མིག་མདངས་འཁོར་ལོ་མ་དེ་འཁོར་མ་ཐག་ཡིན་
པའི་ཚོར་སྣང་བྱུང་། སྔས་མགོའི་བརྡ་སྤྲོད་དེབ་ཀྱི་ཁྲིད་མཚམས་
ལ་བལྟས་པ་ན། གང་ཡང་ཁྲིད་མེད་པ་ར་སྤྲོད་བྱུང་བས། མདང༌
ནུབ་ཀྱི་བྱུང་རིམ་ལ་ཕྱིར་དྲན་བྱས། ངས་གང་ཡང་དྲན་གྱི་མི་



ཟུར་ཞིག
འདུག རྒན་ལགས་ཀྱིས་གནང་བའི་གསོལ་ཇ་ཕོར་བ་གང་འཐུང་
པ་ནས་བཟུང་སྐད་ཆ་གཅིག་ཀྱང་བཤད་མེད་པ་ལྟ་བུའི་བག་
ཆགས་ཤིག་འདུག་ཀྱང་། རྨི་ལམ་ཐན་ཐུན་དེ་དག་དྲན་དུས་འོས་
འཚམས་ཀྱི་ཐག་གཅོད་ཅིག་ང་ལ་མི་འདུག
“རྒན་ལགས། མདང་ནུབ་སློབ་ཁྲིད་བྱས་སམ།”
“བྱས་མེད། ཁྱེད་རང་གཉིད་ལ་ཤོར་སོང་བས་ང་ཕྱི་ལ་
ཕྱིན་པ་ཡིན།” ངས་རྒན་ལགས་ཀྱི་གསུང་དེ་ཐོས་མ་ཐག་གདོང་
མདོག་དམར་པོར་གྱུར་བ་མ་ཟད། ཁ་ནས་ཚིག་གཅིག་ཀྱང་
བཏོན་མ་ཐུབ། ངས་མིག་ཟུང་ལྐོག་ཏུ་འཕངས་ཏེ་རྒན་ལགས་ལ་
ག་ལེར་བལྟས་པ་ན་མིག་ཟུང་འཁོར་ལོ་མ་དེ་ཁོང་གི་རྐང་རྩེ་ལ་
གཏད་འདུག་ལ། རྐང་པའི་རྩེ་མོ་ན་ཟློས་གར་གང་མང་གི་སྒྱུ་རྩལ་
འཕྱུར་ནས་ཡོང་གི་ཡོད་པ་བཞིན་རྩེ་གཅིག་གིས་བལྟས་འདུག
ང་ཁུ་སིམ་སིམ། རྒན་ལགས་ཀྱང་ཁུ་སིམ་སིམ།
ཕྱིར་ཉིན་རྒན་ལགས་ཀྱི་སྒོ་ལ་ལྕགས་ཟུ་ཆེན་པོ་ཞིག་
བརྒྱབ་འདུག ཕྱིར་འགྲོ་རྩིས་བྱེད་སྐབས་ཤག་མཚེས་གྲྭ་བ་དེ་ཡོང་
16



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ནས་ང་ལ་དེབ་ཅིག་སྤྲད་སོང་། རྒན་ལགས་ཀྱིས་གནང་བའི་ཕྱག་
དེབ་རེད་ཟེར། མ་ཟད་རྒན་ལགས་གྲྭ་སར་ཕེབས་སོང་ཟེར།
“བྱང་ཆུབ་སྒྲོལ་མ་ལགས། བདེ་མོ་བྱོས། དེ་རིང་ནས་
བཟུང་ངས་རྒན་ལགས་ཞེས་པའི་མིང་དེ་གོ་འདོད་རྩ་བ་ཉིད་ནས་
མེད་པས། ང་འཚོལ་བར་མ་ཡོང་རོགས། གལ་སྲིད་ངས་ཁྱེད་ལ་
ཕན་ཞིག་ཐོགས་ཡོད་ན་བཀྲ་ཤིས་བདེ་ལེགས་དང་། གནོད་ཅིག་
སྐྱེལ་ཡོད་ན་དགོངས་པ་མ་འཚོམས་རོགས། བདེ་མོ་བྱོས།”
ཕྱག་དེབ་སྲུབ་ནས་རྙེད་པའི་བརྗོད་པ་ཐུང་ཐུང་དེས་དྲི་
བ་བརྒྱ་ཚོགས་ཀྱི་དཔུང་ཁག་སྒྲིག་ནས་ངའི་སེམས་ཁམས་སུ་
འཇབ་རྒོལ་བྱས་བྱུང་། ང་འདུག་བཟོད་བདེ་བ་གཏན་ནས་མི་
འདུག
“གལ་སྲིད་ཕན་ཞིག་ཐོགས་ཡོད་ན་བཀྲ་ཤིས་བདེ་ལེགས་
དང་། གནོད་པ་སྐྱེལ་ཡོད་ན་དགོངས་པ་མ་འཚོམས་རོགས།”
ངའི་མཐོང་ལམ་དུ་ཡིག་ཕྲེང་འདི་ད་དུང་ཡང་ཝ་ལེར་ཤར་ཡོང་
གི་འདུག
“ཟླ་མཚན་མ་བབ་པར་ཟླ་བ་གསུམ་འགོར་སོང་།” ་ངས་



ཟུར་ཞིག
ཤག་རོགས་ལ་བཤད་པ་ཡིན།
“ཡག་རྟགས་མ་རེད། ཕལ་ཆེར་ནད་རྟགས་ཤིག་གམ་
ཡང་ན་མངལ་འཁོར་བའི་རྟགས་རེད།” ཤག་རོགས་ཀྱིས་འདི་
ལྟར་བཤད་སོང་། ཁྱིམ་སྤོང་བའི་བཙུན་མ་ཞིག་ལ་མངལ་འཁོར་
མི་སྲིད་པས་ཕལ་ཆེར་ན་ཚ་ཞིག་འགོས་པའི་རྟགས་མཚན་ཡིན་
པ་འདྲ་སྙམ་ནས་སྨན་ཁང་དུ་སོང་བ་ཡིན།
“ཁྱེད་ལ་མངལ་འཁོར་འདུག” སྨན་པས་གཟབ་ནན་
གྱིས་བཤད་བྱུང་།
“ཡིན་མི་སྲིད། ཕ་མེད་པར་ཕྲུ་གུ་ཞིག་ག་ནས་སྲིད།”
ངས་མགོ་བོ་འཕྲེད་དུ་གཡུག་པ་ཡིན།
“དངོས་གནས་རེད། ཁྱེད་ཀྱིས་བསམ་བློ་ཐོངས་དང་།
ནོར་འཁྲུལ་ཆེན་པོ་ཤོར་འདུག་པས་ད་དུང་དྲན་མི་སྲིད་པ་ཡོད་
དམ།”
“ང་པཁའབ༠༧）
༡༠
ང་དྲན་པ་སོས་དུས། བཙུན་རོགས་མང་བོས་མཐའ་ནས་
བསྐོར་འདུག་ལ། རང་ཉིད་གང་ཞིག་ཏུ་ཡོད་པ་གཏན་ནས་ངོས་
འཛིན་མ་ཐུབ། རང་ཉིད་ཀྱི་གྲོད་ཁོག་ལ་བལྟས་པས་རི་རབ་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བཞིན་ཆེན་པོ་ཡོད་པའི་སྣང་བ་ཞིག་འཁོར་བ་མ་ཟད། སྙིང་གི་
འཕར་ལྡིང་རེ་རེ་དང་འགྲོགས་ནས་ཇེ་ཆེ་ནས་ཇེ་ཆེར་འགྲོ་བའི་
སྣང་བ་ཞིག་འདུག དེ་བཞིན་ང་ནི་ཕལ་ཆེར་འཇིགས་སྣང་གི་གྲུ་
ཁ་ཞིག་ན་ཡོད་པའི་སྣང་བ་ཡང་ཇེ་ཆེ་ནས་ཇེ་ཆེར་གྱུར།
བསམ་བློ་བཏང་བཏང་བའི་མཐར། ངས་དྲན་བྱུང་། ངས་
གཞི་ནས་དྲན་བྱུང་། རྨི་ལམ་གྱི་བྱུང་བ་དག་རེ་རེ་བཞིན་དྲན་
བྱུང་། རྒན་ལགས་ཀྱིས་གསོལ་ཇ་གནང་བའི་མཚན་མོ་དེའང་
དྲན་བྱུང་། མ་ཟད་སྐབས་དེར་སློབ་ཚན་མ་ཁྲིད་པའི་རྒྱུ་མཚན་
དང་ཕྱག་དེབ་སྲུབ་ཀྱི་བརྗོད་པ་ཐུང་ཐུང་དེའི་ནང་དོན་སོགས་
གསལ་བོ་རྟོགས་བྱུང་། འོ་ད་དུང་། མིག་ཟུང་འཁོར་ལོ་མ་དེའི་
རྒྱབ་ལྗོངས་ཀྱང་དྲ་ཡོལ་ཕྱེ་པ་བཞིན་མཐོང་བྱུང་།
ཀློག་པ་པོ་ལགས། གྲོགས་པོ་མང་བོས་གྲྭ་སར་ཁ་པར་དང་ཡི་གེ་བརྒྱུད་
ནས་བྱང་ཆུབ་སྒྲོལ་མ་མ་བུ་གཉིས་ལ་བདག་སྐྱོང་ཡོང་བར་སློབ་གསོ་དང་རེ་སྐུལ་
བྱས་ཀྱང་ཆུའི་ནང་རྡོ་འཕངས་བ་བཞིན་གོ་མེད་ཚོར་མེད་དུ་གྱུར། རྗེས་སུ་བྱང་
ཆུབ་སྒྲོལ་མ་གར་སོང་ཆ་མེད་དུ་གྱུར་བའི་གསར་འགྱུར་ཞིག་རྡ་སའི་རི་གྲོང་ནས་
ཡང་ཡང་ཐོས་ཀྱི་འདུག



རྡོ་རྗེ་དོན་གྲུབ།
གཅིག
གནམ་གཤིས་ཤིན་ཏུ་གྲང་བའི་དགུན་དུས་ཀྱི་ཕྱི་དྲོ་ཞིག་ལ་
ངས་སྦག་སྦག་གསར་བ་དེར་ཞོན་ཏེ་རྒྱ་གར་རྡ་རམ་ས་ལའི་ཁྲོམ་
སྲང་ལ་འཁྱམ་དུ་སོང་། སྲང་བར་ནས་ཡར་འཁོར་མར་འཁོར་
བྱས་ཏེ་ཆུ་ཚོད་ཕྱེད་ཀ་ལྷག་འགོར་རུང་ངའི་དགའ་རོགས་དབྱིན་
མོ་དེ་སླེབས་མ་བྱུང་། གྲོད་པ་ལྟོགས་པའི་སྣང་བ་ཡང་ཅུང་ཙམ་
སྐྱེས་པས་ཟ་ཁང་ཞིག་གི་ནང་འཛུལ་དགོས་སྙམ། །
“དིར་ལི་ལི། དི ར་ལི་ལི།” ལག་ཁྱེར་ཁ་པར་གྱི་སྒྲ་
དབྱངས་བསྟུད་མར་གྲགས།
“ཝི། སུ་ཡིན་ནམ།”
“ང་ནཱ་ཐ་ཤྲཱི་ཡིན། ཁྱོད་གང་དུ་ཡོད།”
20



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ངེད་གཉིས་ཐུག་རྒྱུ་བྱས་སའི་ས་གནས་དེར་ཡོད།”
“མགྲོན་ཁང་སེར་པོའི་ཁང་མིག་ཨང་༡༤ ནང་མྱུར་དུ་
ཤོག”སྐད་ཆ་བཤད་མ་ཐག་ཁ་པར་བཞག་བྱུང་།
མཛའ་ན་མོའི་སྐད་ངག་ཐོས་མ་ཐག་གྲོད་པ་ལྟོ གས་
བཞིན་པའི་ཚོར་བ་དེའང་གང་ཞིག་ལ་ཡལ་ཟིན་པ་དང་སྦག་སྦག་
གང་མགྱོགས་ངང་བཏང་ནས་མགྲོན་ཁང་སེར་པོའི་སྒོ་འགྲམ་དུ་
སླེབས། སྒོ་འགྲམ་གྱི་སྒོ་ཐེམ་དུ་སྦག་སྦག་འཁེན་ཙམ་བྱས་པ་དང་
ཤེལ་མིག་ནག་པོ་སྣ་ཐོག་ཏུ་འདེད་ཙམ་བྱས། འགྱིང་ཉམས་དང་
བཅས་ཁང་མིག་ཨང་༡༤ དུ་ཐད་ཀར་བསྐྱོད་པ་ཡིན། །
“ཐག་ཐག་ཐག”སྒོ་ཡང་མོར་རྡུང༌། །
“ཡར་ཕེབས།” ཕྲ་ཞིང་འཛེར་བའི་ན་ཐ་ཤིའི་སྐད་ཀྱིས་
ངའི་སེམས་ལ་བདེ་སྣང་ཞིག་སྤྲད། ཕལ་ཆེར་དེ་རིང་ཡང་བདག་
ལ་ཅ་ལག་རྩ་ཆེན་ཞིག་ཉོས་མེད་ན་དབྱིན་སྒོར་བརྒྱ་ཉིས་བརྒྱ་
ཞིག་ལག་ལ་རེག་པར་ཐེ་ཚོམ་ཅི་སྙམ་པ་དང་སྒོ་དལ་བུར་ཕྱེ་ནས་
ནང་དུ་འཛུལ། མོས་ང་མཐོང་མ་ཐག་འཛུམ་ཙམ་གྱིས་ས་གནས་
དེ་ནས་སྒུག་ཡུན་རིང་སོང་ངམ་ཟེར། །
“མ་རེད། ང་གྲོད་ཁོག་ལྟོགས་ཀྱི་འདུག”
“ངེ ད་ག ཉི ས་ཐོ ག་མར་ངོ་ཐུག་སའི་ཟ་ཁང་དེར་
འགྲོའམ།”
21



རྡོ་རྗེ་དོན་གྲུབ།
“རེད། ཆོག་གི”ངས་བྲེལ་བ་ཡོད་མདོག་དང་ཛ་དྲག་ཆེ་
མདོག་གིས་ལན་སྟབས་བདེ་ཞིག་བཏབ་སྟེ་ཐད་ཀར་ཟ་ཁང་དེར་
སོང་།
“སྦྱིན་བདག་ལགས། མོག་མོག་སྡེར་མ་གཉིས་ཁྱེར་ཤོག” ཟ་
ཁང་གི་སྒོར་ཐོན་མ་ཐག་ངས་ཟ་མ་མངགས།
“མིན། མིན། ངས་མོག་མོག་མི་ཟ།” ན་ཐ་ཤི་ཡིས་སྐད་
བརྒྱབ་བྱུང་།
“འོ་ན་ཁྱེད་ཀྱིས་ཅི་ཞིག་ཟའམ།”
“ངས་སྔོ་ཚལ་གྱི་ཐུག་པ་ཞིག་འཐུང་ན་འདོད།”
“ཡང་། སྦྱིན་བདག་ལགས། སྔོ་ཚལ་གྱི་ཐུག་པ་ཞིག་དང་
མོག་མོག་སྡེར་མ་གང་།” ངས་སྐད་ཆེན་པོས་ཟ་མ་བསྐྱར་
མངགས་ཤིག་བྱས་ཏེ་སྒྲོག་ཙེ་ཞིག་གི་འཁྲིས་ལ་བསྡད། ངས་ན་ཐ་
ཤི་ངོ་གདོང་ལ་བལྟས་ནས་ཡུད་ཙམ་བསྡད་དུས་མོས་ཀྱང་ཅི་ཞིག་
བཤད་འདོད་ཡོད་པའི་མིག་དབང་ང་དང་ཇེ་ཉེར་བཅར། ངས་
སྐད་ཤུགས་ཆུང་ངུས་ཅི་ཞིག་བཤད་རྒྱུ་ཡོད་དམ། ངའི་རྣ་བའི་
དབང་བོ་རྟག་ཏུ་ཁྱེད་ཕྱོགས་སུ་འཁོར་ནས་ཡོད་ཅེས་བརྩེ་སེམས་
ཆེ་མདོག་དང་དུང་བ་ཡོད་མདོག་གིས་དྲིས་པ་ན། ནཱ་ཐ་ཤི་ངོ༌
གདོང་འཛུམ་ཙམ་གྱིས་“དེ་རིང་རླབས་ཆེན་གྱི་བྱ་བ་ཞིག་ཞུ་རྒྱུ་
ཡོད། འོན་ཀྱང་སྔོན་ལ་ཟ་མ་ཟོ་དང་རྗེས་སུ་ལྷོད་ལྷོད་བཤད་
22



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཆོག”ཅེས་གལ་ཆེ་མདོག་དང་དོན་ཡོད་མདོག་གིས་ལན་བཏབ་
བྱུང་། །
“དིར་ལི་ལི། དིར་ལི་ལི།” ཡང་ལག་ཁྱེར་ཁ་པར་གྱི་སྒྲ་
དབྱངས་བསྟུད་མར་གྲགས།
“ཝེ། སུ་ཡིན།”
“བརྩེ་བའི་རྡོ་རྗེ་དོན་གྲུབ། ང་མཱ་ལེ་ཡཱ་ཡིན།”
“དོན་དག་ཅི་ཞིག་ཡོད།”
“མགྲོན་ཁང་ལྗང་ཁུའི་ཁང་མིག་གསུམ་པར་ཤོག་དང་།
དོན་དག་གལ་ཆེན་ཞིག་ཡོད།”
ངས་མ་ལེ་ཡའི་འབོད་བརྡ་ཐོས་མ་ཐག་མྱུར་དུ་འགྲོ་
དགོས་བའི་བྲེལ་བ་ཞིག་སྐྱེས་ཀྱང་ན་ཐ་ཤི་ལ་རྫུན་ཅི་ཞིག་བཤད་
དགོས་བ་མ་དྲན་པས་བསམ་བློ་ཅུང་ཙམ་གཏོང་འགོ་བརྩམས།
“ཁ་པར་གཏོང་མཁན་སུ་རེད།” ནཱ་ཐ་ཤིའི་གློ་བུར་གྱི་
དྲི་བ་དེས་ངའི་བསམ་གཞིགས་དཀྲོགས་པས་ཡང་བསྐྱར་བྲེལ་
འཚུབ་ལངས་པ་དང་རྫུན་ཚིག་སྙན་མོ་ཞིག་དྲན། །
“ཁ་པར་གཏོང་མཁན་ཕ་ཡུལ་གཅིག་པའི་གྲོགས་མཆོག་
ཅིག་རེད། ཁོང་ལ་ན་ཚ་ཞིག་བྱུང་འདུག་པས་ང་ཁོང་ལ་ཐུག་ཙམ་
བྱེད་དུ་འགྲོ་རྒྱུ་གལ་ཆེན་པོ་རེད་འདུག” ཅེས་བཤད་ཞོར་དང་
ཟ་མ་ཟ་ཞོར་བྱས་པས་སྡེར་མ་ནང་གི་མོག་མོག་གང་དུ་བླུགས་



རྡོ་རྗེ་དོན་གྲུབ།
པའང་མ་ཚོར་བར་སྟོང་བར་བཞག
ཟ་ཁང་གི་སྒོ་ལ་བརྒྱུགས་ནས་སྦག་སྦག་ལ་ཞོན་ཏེ་འགྲོ་
གྲབས་བྱེད་སྐབས་ན་ཐ་ཤི་ཡང་ངའི་རྗེས་ལ་ཐོན་འདུག ངས་
བཅོས་འཛུམ་ཞིག་བསྟན་པ་དང་སྦྲགས་““ཁྱོད་མགྲོན་ཁང་སེར་
པོའི་ནང་ནས་སྡོད་དང་ང་མྱུར་དུ་ཡོང་ངེས་ཡིན” ཞེས་བཤད་
དེ་མགྲོན་ཁང་ལྗང་ཁུའི་ཕྱོགས་སུ་ཤར་བསྐྱོད་བྱས། །
མགྲོན་ཁང་ལྗང་ཁུའི་སྒེའུ་ཁུང་གི་དྲ་ཡོལ་དེ་དགུན་རླུང་
གིས་དེད་ནས་གཡོ་ཙམ་གཡོ་ཙམ་བྱེད་ཀྱིན་འདུག ངས་སྒེའུ་ཁུང་
བརྒྱུད་ནས་ནང་ལ་ལྐོག་ལྟ་བྱས་དུས་མཱ་ལེ་ཡཱ་ཡིས་དེང་རབས་ཀྱི་
འཁུར་ཁུག་ཅིག་གི་ཁ་ཕྱེས་ནས་དབྱིན་སྒོར་རྩི་བཞིན་འདུག ངའི་
སེམས་ལ་དེ་རིང་ནི་མི་ཚེར་འདིར་ངའི་ཡོང་སྒོ་ཆེ་ཤོས་སམ་སྒོར་
མོ་མང་ཤོས་ཀྱི་ཉི་མ་ཞིག་རེད་སྙམ་ནས་དགའ་ཚོར་ཆེན་པོའི་ངང་
སྒོ་རྡུང་།
“ཅུང་ཙམ་སྒུགས་དང་།” དབྱིན་སྐད་དེས་ང་ལ་བྲེལ་
སྣང་སྤྲད། །
“ཙིར།” ཡ་མཚན་པ་ཞིག་ལ་ང་མགྲོན་ཁང་དུ་སླེབས་
མ་ཐག་དབྱིན་སྒོར་ཚང་མ་བསྡུ་གསོག་བྱས་ཚར་འདུག་ལ། ཁོ་
མོའང་ཉལ་ཁྲིའི་ཟུར་དེར་རྒྱུན་ལྡན་གྱི་འཛུམ་མདངས་དེ་མེད་
པར་བསྡད་འདུག
24



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ག་རེ་བྱས་སོང་ངམ” ངས་ཧང་སང་མདོག་གིས་དྲིས་
ཡིན། །
“དམིགས་བསལ་གང་ཡང་མ་རེད། དེང་སང་ཁྱེད་ང་
དང་རྒྱང་ཐག་རིང་དུ་ཕྱིན་འདུག” མཱ་ལེ་ཡཱའི་འདར་འགུལ་གྱི་
སྐད་གདངས་ཁྲོད་ནས་བཞུར་བའི་སྐད་ཆ་དེས་ངའི་ངོ་གདོང་ཚ་
ལམ་མེར་བཏང་བྱུང་།
“མཱ་ལེ་ཡཱ། དེ་འདྲ་མ་རེད། ངས་སྔོན་མ་ནས་སྐད་ཆ་མང་
བོ་བཤད་ཡོད། གལ་སྲིད་མི་ཚེ་འདིར་ཁྱེད་ཀྱིས་ང་གསོ་ཐུབ་ན་
ང་ནི་ཁྱེད་ཀྱི་འགྱུར་མེད་གཏན་གྲོགས་ཡིན་ཞེས་ཁ་གསལ་བོར་
བཤད་མྱོང་། ཁྱེད་ཀྱིས་ཀྱང་དེར་ཡིད་ཆེས་མི་བྱེད་པ་ཅི་ལ་སྲིད།”
ཅེས་བཤད་པ་ཡིན། །
“མ་རེད། རྡོ་རྗེ་དོན་གྲུབ། ངས་ཁྱེད་ལ་སྦག་སྦག་ཉོས་
ནས་བཟུང་ངའི་གམ་ལ་ཐེངས་གཅིག་མ་གཏོགས་ཡོང་མ་མྱོང་།
གཅིག་པོ་དེའང་སྒོར་མོའི་ཆེད་དུ་་་་་”
“ཆོག་གི ཆོག་གི” ང་ཁོང་ཁྲོ་ཚད་མེད་ལངས་བྱུང་བས་
སྐད་ཆ་མང་པོ་བཤད་མི་འདོད་ལ་ཉན་ཡང་མི་འདོད། མ་ཟད་
ནོར་འཁྲུལ་རང་གི་ཡིན་དུས་བཤད་རྒྱུའང་མི་འདུག
“མཱ་ལེ་ཡ། དེ་རིང་ངེད་གཉིས་སེམས་སྐྱིད་པོ་མེད་ཐོག་ཡིན་
པས་སྐད་ཆ་མང་བོ་གླེང་མཚམས་འཇོག ཅི་ཞིག་བཤད་རྒྱུ་ཡོད་



རྡོ་རྗེ་དོན་གྲུབ།
ན་སང་ཉིན་གླེང་ཆོག” ངས་བསམ་བློ་ཅུང་ཙམ་བཏང་
རྗེས་མོ་ལ་སེམས་གསོའི་ཆེད་དུ་སྐད་ཆ་འདི་ཙམ་བཤད་ནས་ན་
ཐ་ཤི་ཡོད་སའི་མགྲོན་ཁང་སར་སྦག་སྦག་འཁོར་ལོ་བཏང་འགོ་
བརྩམས།
“དིར་ལི་ལི། དིར་ལི་ལི།”
“ལེ། སུ་ཡིན་ནམ།” །
“ང་ན་ཐ་ཤི་ཡིན། ཡོང་གི་ཡིན་ནམ་མིན།”
“ཡ་ཡ། ང་ཡོང་གི་ཡོད།” ངས་སྦག་སྦག་འཁོར་ལོ་བཏང་
ཞོར་དང་ཁ་པར་ཉན་ཞོར་དུ་ཡོང་སྐབས་སྟབས་མ་ལེགས་པར་
འགྲུལ་སྐྱེལ་རླངས་འཁོར་ཆུང་ཆུང་ཞིག་དང་གདོང་ཐུག་བརྒྱབ།
ངས་མིག་ཟུང་ཕྱེ་ནས་བལྟ་དུས་ང་སྨན་ཁང་ཞིག་ཏུ་བསྡད་ཡོད་
པ་མ་ཟད་ལུས་པོ་ཁྲག་གིས་གཡོགས་འདུག་ལ་མཐའ་འཁོར་ན་
དབྱིན་མོ་གསུམ་གྱིས་མིག་ཟུང་མཆི་མས་བཀང་ནས་ལངས་
འདུག
ངས་ཡ་མཚན་ཅན་གྱི་རྣམ་པ་འདི་ལ་མིག་ཟུང་ཅེར་
བཞིན་རྨི་ལམ་ཡིན་ནམ་མངོན་སུམ་ཡིན་སྙམ་བཞིན་ཡང་བསྐྱར་
མཐའ་འཁོར་ལ་ཞིབ་མོ་ཞིག་བལྟས་པ་ན། ད་བར་དུ་ང་ལ་བྱིས་
པ་བཞིན་རྔན་པ་སྤྲོད་མཁན་དང་ཕ་མ་བཞིན་གཉོར་སྐྱོང་བྱེད་
མཁན་གྱི་དབྱིན་མོ་གསུམ་པོ་སྐྱོ་ཉམས་དོད་པོས་བསྡད་འདུག
26



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གཅིག་ལས་གཅིག་སྐྱོ་བའི་རྣམ་པ་འདིས་ངས་སུ་ཞིག་ལ་སྙིང་
གཏམ་བཤད་དགོས་པ་དང་སུ་ཞིག་ལ་སེམས་གསོ་བྱེད་དགོས་
པའང་མ་ཤེས། ཚིག་གཅིག་ཀྱང་བཤད་མི་ཐུབ་པས་མིག་ཟུང་
བཙུམས་དགོས་བྱུང་།
གཉིས།
ངས་ཡང་བསྐྱར་མིག་ཟུང་ཐེངས་ཤིག་ཕྱེ་དུས་ངའི་མཐའ་
འཁོར་ན་དབྱིན་མོ་ཙཱང་ཀྲང་ཤི་གཅིག་པུ་བསྡད་འདུག་པ་ལས་ནཱ་
ཐ་ཤི་དང་མ་ལེ་ཡ་གཉིས་གར་སོང་ཆ་མེད་རེད་འདུག །
“ཅུང་ཀྲང་ཤི” ངས་ཅི་ཞིག་བཤད་འདོད་པ་ལྟར་མོ་ཚུར་
ལ་ཡོང་དགོས་པའི་བརྡ་དང་བཅས་ཐེངས་གཅིག་བོས་པ་ཡིན།
ཙཱང་ཀྲང་ཤིས་ངའི་སྐད་དེ་ཐོས་མ་ཐག་མཆོངས་ཐེངས་
གཅིག་གིས་ངའི་སྐེ་ལ་འཐམས་ཤིང་མིག་ནས་མཆི་མ་ཕྲེང་རྡོག་
ཆད་པ་ལྟར་བཞུར། ད་བར་དུ་དབྱིན་མོ་ཚོར་ལྷད་མེད་པའི་
བརྩེ་དུང་འདི་འདྲ་ཞིག་ཡོད་པ་རྟོགས་མ་ཐུབ་པས། ཐེངས་འདིར་
ང་དངོས་གནས་ཅུང་ཀྲང་ཤི་ལྟ་བུའི་དབྱིན་མོ་ཚོའི་བརྩེ་སེམས་ལ་
སེམས་འགུལ་ཞིག་ཐེབས། ངས་རང་ཉིད་ཀྱི་ལུས་པོ་གཡོ་འགུལ་
མི་ཐུབ་ཀྱང་ལག་པ་འགུལ་ཙམ་གྱིས་མོའི་མིག་ཆུ་ཕྱིས་པ་མ་ཟད། འོ་



རྡོ་རྗེ་དོན་གྲུབ།
ཡང་ཡང་སྦྱར་ནས་སེམས་གསོ་ཡང་བྱས་པ་ཡིན། སྤྱིར་བཏང་
དབྱིན་མོ་ཚོའི་བརྩེ་དུང་ཟེར་དུས་ངས་ལྷགས་རླུང་ཁྲོད་ཀྱི་དུ་བ་ཞིག་
ལ་རྩི་བཞིན་ཡོད་ཀྱང་། དེ་རིང་དངོས་གནས་ང་རང་ཉིད་ཀྱིས་སྤྱད་
ཟིན་པའི་དབྱིན་མོ་ཚོར་སེར་སྣ་སྐྱེས་པ་མ་ཟད། དེ་དག་གི་དབྱིན་
སྒོར་ལ་རིན་ཐང་གསར་བ་ཞིག་རྙེད། །
“རྡོ་རྗེ་དོན་གྲུབ། ཁྱེད་དངོས་གནས་ང་ལ་བརྩེ་བ་ཡོད་
དམ།” ཅུང་ཀྲང་ཤིའི་ངུ་ངག་འདྲེས་མའི་དྲི་བ་དེས་ང་ལ་ཚོར་བ་མ་
འདྲ་བ་ཞིག་སྤྲད་པས་ངའི་མིག་ནས་ཀྱང་མཆི་མའི་ཟེགས་མ་འགའ་
གཏོར་དགོས་བྱུང་།
“ཅུ ང་ཀྲང་ཤི། དེ་རིང་ངས་ཁྱེད་ལ་དགོངས་པ་མ་
འཚོམས་གྲངས་མེད་ཞུ་ན་འདོད། འདས་ཟིན་པའི་བྱ་བ་ངའི་གླེན་
རྟགས་རེད། འབྱུང་འགྱུར་གྱི་མི་ཚེ་ནང་ངས་ཁྱེད་ཀྱི་སེམས་ལ་
གནོད་པའི་ལས་ཤིག་མི་བྱ། ལྷག་པར་དུ་ངས་ན་ཐ་ཤི་དང་མཱ་ལེ་
ཡཱ་གཉིས་ལ་ཚིག་གཅིག་ཀྱང་མི་བཤད། འདི་དག་ངས་ཁྱེད་ལ་
བཞག་པའི་དམ་བཅའ་ཡིན།” ངས་གདེང་ཚོད་ཡོད་པའི་སྒོ་ནས་
སེམས་གཏིང་གི་སྐད་ཆ་འགའ་བཤད་པ་ཡིན།
“ཐུགས་རྗེ་ཆེ། ཡིན་ནའང་། མཱ་ལེ་ཡཱ་དང་ནཱ་ཐ་ཤི་གཉིས་
ཁྱེད་ལ་བརྩེ་བ་ཟབ་མོ་ཡོད་པས་ཁྱེད་ཀྱིས་ཁོ་མོ་གཉིས་ལ་འཆམ་
མཐུན་བྱེད་ཐུབ་ན་ངའི་སེམས་བདེ་བ་ཡིན། ཁོང་གཉིས་བུད་མེད་
28



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
རེད་ལ་ངའང་བུད་མེད་རེད། ངས་བསམ་ཤེས་བྱ་ཐུབ། ངས་ཁོང་
མོ་གཉིས་ཀྱི་མདུན་ནས་ཁྱེད་རང་སྨན་ཁང་ནས་ཐོན་པ་ནས་
བཟུང་ཁྱེད་དང་འབྲེལ་བ་མི་བྱེད་པའི་དམ་བཅའ་བཞག་ཟིན།
ངས་ཁྱེད་ཀྱི་བརྩེ་དུང་ལ་ཐུགས་རྗེ་ཆེ་ཞུ།” ཅང་ཀྲང་ཤིའི་མིག་
ཆུ་ཕྲུམ་ཕྲུམ་གྱི་རླབས་ཕྲེང་ཁྲོད་བཞུར་བའི་སྐད་ཆ་དེས་ངའི་
སེམས་པར་གྲང་ཤུར་ཤུར་གྱིས་ཚོར་བ་ཞིག་སྤྲད་པས་སྐད་ཆ་གང་
འདྲ་ཞིག་གིས་ཁོ་མོར་སེམས་གསོ་བྱེད་དགོས་པའང་མ་ཤེས།
“རྡོ་རྗེ་དོན་གྲུབ། ནཱ་ཐ་ཤི་དང་མ་ལེ་ཡ་གཉིས་སླེབས་ལ་
ཉེ། སྨན་པས་ཀྱང་སང་ཉིན་ནས་ཁྱེད་རང་སྨན་ཁང་ནས་ཐོན་ཆོག་
པའི་འགན་ལེན་བྱས་པས་ངས་ཁྱེད་ལ་མཐའ་མཇུག་གི་བདེ་མོ་
འཇོག་རྒྱུ། རྗེས་སུ་དཀའ་ངལ་འདྲ་བྱུང་ན་ང་ལ་འབྲེལ་བ་བྱོས་དང་
ངས་གྲོགས་པོ་ཞིག་གི་ངོ་བོའི་ཐོག་ནས་ཁྱེད་ལ་རོགས་པ་གང་ཐུབ་
བྱ་ངེས་ཡིན། བདེ་མོ།” །
“ཅང་ཀྲང་ཤཱི། ཙཱང་ཀྲང་ཤི”ངས་ཁོ་མོའི་རྗེས་སུ་སྐད་
ཤུགས་ཆེན་པོས་ཐེངས་གཉིས་བོས་ཀྱང་། མོ་ཕྱིར་མིག་མེད་པར་
སྒོར་བུད་པ་དང་རྡོ་སྐས་སུ་བསྐྱོད་པའི་ཐག་སྒྲ་དེ་ཡང་ང་དང་ཇེ་
རིང་ནས་ཇེ་རིང་དུ་གྱུར།
ང་སྨན་ཁང་ནས་ཉལ་ཁྲི་ཁེར་རྐྱང་ཞིག་ཏུ་མི་རྐྱང་ཞིག་གི་ཚུལ་
དུ་བསྡད་ནས་འདས་ཟིན་པ་མང་བོ་ཞིག་ལ་བསམ་གཞིགས་བྱས།



རྡོ་རྗེ་དོན་གྲུབ།
“མཱ་ལེ་ཡཱ། ཁྱེད་ང་ལ་སྦག་སྦག་གཅིག་དང་ལག་ཁྱེར་ཁ་
པར་ཞིག་ཉོས་དང་། ང་ཁྱེད་ཀྱི་ཟླ་བོ་ངོ་མ་མ་རེད་དམ། ང་ཁྱེད་
ལ་ཤིན་ཏུ་དགའ་རུང་ཁྱེད་ང་ལ་བརྩེ་བ་མེད་པ་འདྲ།”ངས་ཨུ་
ཚུགས་ཀྱིས་སྐད་ཆ་རྣོན་པོ་འདི་འདྲ་བཤད་དེ་དངོས་པོ་དེ་དག་
ཞོ་རུ་བཅུག་པ་ཡིན།
“ན་ཐཱ་ཤི། ཁྱེད་ཀྱིས་བདག་ལྡི་ལི་དང་བལ་ཡུལ་སོགས་
ལ་སྤྲོ་འཆམ་རེར་ཁྲིད་དང་། ང་ཁྱེད་ཀྱི་ཟླ་བོ་རེད། ང་སྐྱབས་
བཅོལ་བ་ཞིག་མིན་ན། ངས་ཁྱེད་རང་འཛམ་གླིང་ལ་སྐོར་བ་
ཐེངས་ཤིག་ཁྲིད་ན་འདོད་ཡཱ།”ཞེས་གཡོ་སྒྱུའི་ཚིག་གིས་ལོ་འཁོར་
གཅིག་ལྷག་ལ་མོའི་དྲིན་གྱིས་ཡར་འཁྱམ་མར་འཁྱམ་གྱིས་སྐྱིད་པོ་
ཡིད་ཚིམ་པ་ཞིག་བཏང་བ་ཡིན།
“ཧཱང་ཀྲང་ཤི། ཁྱེད་ཀྱིས་ང་ལ་གསེར་གྱི་སྐེ་བཏགས་ཤིག་
དང་ལག་འདོགས་ཆུ་ཚོད་གོང་ཆེན་ཞིག་ཉོས་དང་། ང་ཕོ་གསར་
མཛེས་ཉམས་དོད་པོ་འདི་འདྲ་ཁྲོམ་སྲང་ལ་འགྲོ་དུས་བོད་ཀྱི་ཕོ་
གསར་ཚོའི་མིག་དཔེ་ལྟ་བུ་ཞིག་ཉན་ན་བསམ་གྱི་འདུག” ཅེས་
ཁྲམ་པའི་ཚིག་གིས་རྒྱན་ཆ་འདི་དག་ཀྱང་རིན་མེད་ངང་བླངས་
པ་ཡིན།
“ཐག་ཐག་ཐག” བསམ་གཞིགས་ཀློང་ན་འགྱོད་གདུང་
གིས་མནར་ནས་ཡོད་དུས་རྒྱུས་ཡོད་པའི་གོམ་སྒྲ་ཞིག་གིས་ངའི་
30



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བསམ་གཞིགས་དཀྲོགས་ཤིང་ང་དང་ཉེ་སར་སླེབས།
“རྡོ་རྗེ་དོན་གྲུབ། ན་ཚ་གང་འདྲ་འདུག་གམ།” ན་ཐ་ཤིའི་
སྐྱོ་ཉམས་དོད་པའི་འབོད་སྒྲ་དེས་ངའི་སེམས་པར་བདེ་དྲོད་ཀྱི་
ཚོར་བ་ཞིག་སྤྲད་པས། ངས་ཀྱང་ཁ་སེམས་མཐུན་པའི་དྲིས་ལན་
ཞིག་རྒྱག་ཕྱིར་འཛུམ་ཙམ་བྱས་ཏེ།
“འདིར་ཤོག་དང་།”ཞེས་རང་གི་འཁྲིས་ལ་བོས་པ་ཡིན།
ཁོ་མོས་ངའི་གདོང་བར་ཞིབ་མོ་ཞིག་བལྟས་རྗེས།
“རྡོ་རྗེ་དོན་གྲུབ། དེ་རིང་ནི་ངེད་གཉིས་ཀྱི་ལྷན་འཛོམས་
ཀྱི་ཉི་མ་ཐ་མ་ཡིན། མཱ་ལེ་ཡཱ་དང་ངེད་གཉིས་གྲོས་བསྡུར་གང་མང་
བྱས་ཀྱང་ཁྱེད་རང་མོ་ལ་དགའ་བ་ནི་ཚད་ལས་བརྒལ་བ་ཡིན་
ཟེར། དེ་ལྟར་ཁྱེད་གཉིས་བདེ་སྐྱིད་ཡོང་བར་སྨོན་ལམ་འདེབས།
བདེ་མོ།”ནཱ་ཐ་ཤིས་མཚམས་མེད་པའི་སྐད་ཆ་འགའ་གཅིག་རྗེས་
གཉིས་མཐུད་དུ་བཤད་རྗེས་གོམ་ཁ་ཕྱི་ལ་བསྒྱུར་འགོ་ཚུགས། སྒོ་
ཐེམ་ནས་མིག་ཆུས་བཀང་བའི་མིག་ཟུང་གིས་ཕྱིར་མིག་ཅིག་
འཕངས་ཏེ་གྱེས་སོང་། རྡོ་སྐས་ནས་བབ་པའི་གོམ་པའི་ཐག་སྒྲ་
ང་དང་ཇེ་རིང་ནས་ཇེ་རིང་དུ་གྱུར།
ངས་ཡང་བསྐྱར་གཅིག་རྗེས་ལ་གཅིག་སོང་བའི་རྣམ་པ་ལ་
ཞིབ་འདང་རྒྱབ།
“མཱ་ལེ་ཡཱ། འདི་ལྟར་སོང་ན་་་་་། ངའི་འཚོ་བ་་་་་། ངའི་



རྡོ་རྗེ་དོན་གྲུབ།
སྨན་རིན་་་་། ངའི་ཁང་གླ་་་་་” ངས་བསམ་བློ་ཇི་ལྟར་བཏང་
རུང་དབྱིན་མོ་དེ་དག་མེད་ན་འཇིག་རྟེན་ནས་འཚོ་ཐབས་མེད་
པ་ལྟ་བུའི་འཇིགས་སྣང་ཞིག་གིས་བསམ་གཞིགས་ཡང་ཡང་བྱས་
དགོས་བྱུང་།
“རྡོ་རྗེ་དོན་གྲུབ། དེང་སང་ཁྱེད་སྐྱིད་དྲགས་པའི་དཀའ་
ངལ་མང་བོ་ཡོད་ས་རེད། བདེན་ནམ།”སྐད་ཆེ་ཞིང་གདངས་
སྦོམ་པའི་བོད་སྐད་འདིས་ངའི་ངོ་གདོང་ཚ་ལམ་ལམ་དུ་བཏང་བ་
དང་། བསམ་གཞིགས་ལས་དཀྲོགས། ངས་མགོ་བོ་འདེགས་ཙམ་
གྱིས་བལྟས་པ་ན། དེ་ནི་ངའི་བློས་ཐུབ་གྲོགས་པོ་སྐལ་བཟང་དོན་
གྲུབ་རེད།
“གྲོགས་པོ། དེང་སང་ང་ལ་ལམ་འགྲོ་ཅན་གྱི་བྱ་བ་དཀོན་
པོ་རེད་འདུག”
“ཡག་པོ་རེད། མི་ཚེའི་ཉམས་མྱོང་ཟེར་བ་འདི་འདྲའི་
སྟེང་ནས་བསགས་དགོས་པ་རེད།”ཅེས་སྣ་དགོད་བྱེད་ཞོར་དུ་
ཙམ་གྱིས་བཤད་པ་བྱུང༌། །
“ཨ། ད་ཉམས་མྱོང་ཟེར་ནའང་འདྲ། གང་ལྟར་མི་ལ་ལྷད་
མེད་པའི་བརྩེ་དུང་ཞིག་མེད་ན་ཐ་མ་རང་ཉིད་ཕོངས་རྒྱུ་ནི་ངའི་
མི་ཚེའི་སྡོམ་ཚིག་ཡིན་ལ་དབྱིན་མོ་ཚོ་ལས་རྙེད་པའི་ཤེས་བྱ་གསར་
བའང་ཡིན།”ཞེས་འགྱོད་པའི་རྣམ་འགྱུར་གྱིས་བཤད་ཡིན།
32



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
སྐལ་བཟང་དོན་གྲུབ་ཡར་ལངས་ནས་གྱང་ངོས་ཀྱི་པར་
ལ་ལྟ་བཞིན་སྐད་ཆ་གསར་བ་ཞིག་གི་འགོ་བཙུགས་སོང༌། །
“རྡོ་རྗེ་དོན་གྲུབ། ད་ཁྱེད་རང་དབྱིན་མོ་ཚོར་བརྟེན་ནས་
མི་ཚེ་སྟོང་ཟད་མི་གཏོང་བར་ལྷོ་ཕྱོགས་ལ་འགྲོ་གྲབས་བྱོས། དེར་
སོང་ནས་བཀྲ་ཤིས་གཡང་མཚོ་དང་མི་ཚེ་སྐྱེལ་ཐུབ་པ་གྱིས། ཁོ་
མོས་ད་དུང་ཡང་ཁྱེད་ཀྱི་གོམ་སྒྲ་ལ་སྒུག་ནས་ཡོད་པ་ངས་ཁ་པར་
བརྒྱུད་ནས་གསལ་བོ་ཤེས་སོང་།”ཁོས་འདི་ལྟར་འདས་ཟིན་པའི་
ལོ་རྒྱུས་རྙིང་བ་ཞིག་གླེང་བས་ང་སུན་སྣང་ཞིག་སྐྱེས་པ་མ་ཟད་
བཀྲ་ཤིས་གཡང་མཚོས་ང་ལ་སྒུག་ཡོད་པར་ཡིད་ཆེས་ཀྱང་མི་
འདུག
“ངས་ཉིན་མོའི་རྨི་ལམ་གཏོང་མི་འདོད།”ཅེས་ཁེངས་
དྲེགས་ཀྱིས་སྨྲས་ཡིན། །
“རྡོ་རྗེ་དོན་གྲུབ། ཁྱེད་ཀྱིས་དངོས་གནས་བསམ་བློ་
གཏོང་དགོས། མི་ཚེ་འདིར་རང་ཉིད་མི་རིགས་གཅིག་པ་ཞིག་དང་
མཉམ་དུ་འདུག་ཐུབ་ན་དཀའ་ངལ་གང་འདྲ་ཞིག་འཕྲད་ཀྱང་ཚེ་
མཇུག་ལ་འགྱོད་སེམས་མེད་པ་གཏན་འཁེལ་ཡིན་པས། ཁྱེད་ཀྱིས་
བཀྲ་ཤིས་གཡང་མཚོའི་ལྷད་མེད་པའི་བརྩེ་དུང་གིས་རྩེད་ཆས་མ་
བྱེད།” ཅེས་སྙིང་ཉེ་མདོག་གིས་སྨྲས་བྱུང་།
“སྐལ་བཟང་དོན་གྲུབ། ངས་ལས་ཀ་བྱེད་མི་འདོད་པས་མུ་



རྡོ་རྗེ་དོན་གྲུབ།
མཐུད་མགོ་སེར་ཚོ་དང་མཉམ་དུ་གང་སྐྱིད་དེར་འདུག་བྱེད་ན་
འདོད།” ཅེས་ཁོང་གི་ཁ་ཏ་ལ་རིན་ཐང་གང་ཡང་མ་བཞག་པར་
གང་བསམ་བཤད་པ་ཡིན་པས་ཁོང་ཅུང་ཙམ་ཁྲོས་བྱུང་།
“རེད། རྡོ་རྗེ་དོན་གྲུབ། གཙོ་བོ་རང་ཉིད་ཀྱི་མི་ཚེ་རང་ཉིད་
ཀྱིས་ཐག་གཅོད་བྱེད་དགོས་པ་རེད། ངས་ཨུ་ཚུགས་མི་རྒྱག རྗེས་
སུ་ཁྱེད་རང་འགྱོད་པའི་ཀློང་ནས་གདུང་དུས་ང་གྲོགས་པོ་སྐལ་
བཟང་དོན་གྲུབ་མ་དྲན་རོགས། བདེ་མོ། ཁྱེད་ཀྱིས་དེ་ལྟར་བྱོས་
དང་ངས་ཡུན་གྱིས་བལྟ།”
“སྐལ་བཟང་དོན་གྲུབ།”
“ཁྲོག”སྒོ་མོ་ཤུགས་ཀྱིས་བརྒྱབ་པའི་ཁྲོག་སྒྲ་དེས་གྲོགས་
མཆོག་ཀྱང་རང་དང་རྒྱང་དུ་བཞུད་པ་ཚོར།
“ཤུ་་་་ ཤུ་་་་། ཤུ་་་་” དབུགས་རིང་གཅིག་མཇུག་
གཉིས་མཐུད་དུ་འཐེན་ཞོར་བཀྲ་ཤིས་གཡང་མཚོ་དང་ངེད་
གཉིས་ཀྱི་འདས་ཟིན་པའི་ལོ་ཟླ་ལ་བསམ་གཞིགས་བྱེད། །
“བཀྲ་ཤིས་གཡང་མཚོ། ངེད་གཉིས་ངོ་ཤེས་པའི་ཉིན་མོ་ནས་
བཟུང་ཁྱེད་རང་ངའི་དྲན་ཡུལ་དུ་གྱུར་བས་ངའི་འཚོ་བ་ལའང་
འགྱུར་ལྡོག་བྱུང་། ཁྱེད་དང་ཐུག་ཐེངས་རེར་ང་ལ་བདེ་དྲོད་ཀྱི་
ཚོར་བ་དང་སྐྱིད་སྣང་གི་འཚོ་བ་རེ་ཐོབ་པས་ང་ཁྱེད་ལ་ཤིན་ཏུ་
དགའ།” ཆེས་ཐོག་མར་ངས་ཁོ་མོར་འབྲེལ་བ་བྱས་སྟངས་དེ་དག་
34



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དྲན་བྱུང་། དེང་སང་མོ་གང་དུ་ཡོད་དམ། གལ་སྲིད་ངས་མོའི་
ཕྱོགས་སུ་གོམ་ཁ་བསྒྱུར་ན་མོས་ང་ལ་སྣེ་ལེན་བྱེད་དམ། ངས་
བསམ་བློ་གཏོང་གིན་གཏོང་གིན་སྣ་ཚོགས་རྨི་ལམ་གྱི་ཞིང་དུ་
བསྐྱོད་འདུག
གསུམ།
“ཐག་ཐག་ཐག”སུ་ཞིག་གིས་ཁང་བའི་སྒོ་ཡང་མོར་རྡུང་
བྱུང་། ངས་ཁ་ཡ་མ་བྱས་པར་བཞག་ཡིན།
“ཙིར” སུ་ཞིག་གིས་སྒོ་ཕྱེ་ནས་སླེབས་བྱུང་། ཨ་ཙི་སྔར་
ལས་མཛེས་པ་འདུག ལུས་ཀྱི་གོན་པ་གོན་སྟངས་དང་རྒྱན་ཆ་
འདོགས་སྟངས། བཞིན་གྱི་མདངས་དང་གོམ་པའི་འགྲོས། ལྷ་
ཡུལ་ནས་བག་མར་མངགས་པའི་ལྷ་མོ་ཞིག་དང་འདྲ་བའི་བཀྲ་
ཤིས་གཡང་མཚོ་སླེབས་བྱུང་། ཐོག་མར་འཛུམ་མདངས་སྟོན་
བཞིན་ངའི་འགྲམ་དུ་བསྡད་བྱུང་། ངས་མིག་ཟུང་བཙུམ་ནས་མ་
ཤེས་ཁུལ་དུ་འདུག་དུས་མོས་མགོ་བོ་སྒུར་ནས་ངའི་དཔྲལ་བར་འོ་
ཞིག་བྱས། དེ་མ་ཐག་ང་གཉིད་ལས་སད་པ་དང་ཉལ་ས་ནས་ཧོབ་
ལངས་ཤིག་བྱས། ཞིབ་མོར་ཕྱོགས་བཞིར་བལྟས་ཀྱང་རྨི་ལམ་གྱི་
ལྷ་མོ་དེའི་གྲིབ་གཟུགས་ཙམ་ཡང་མཐོང་དཀའ་ནའང་མགོ་སེར་
མཱ་ལེ་ཡ་ངའི་འགྲམ་ན་ཉམ་ཆུང་ངང་བསྡད་འདུག
35



རྡོ་རྗེ་དོན་གྲུབ།
“བརྩེ་ལྡན། ཡར་ལོངས་དང་འགྲོ།” མཱ་ལེ་ཡཱ་ཡིས་ངའི་
ལག་ཟུང་ནས་འཇུས་ཏེ་ཡར་སྐྱོར་བ་དང་ལྷམ་ལ་སོགས་པའི་གྱོན་
ཆས་ཚང་མ་གཡོགས་ཏེ་སྨན་ཁང་གི་སྒོར་ཁྲིད་བྱུང་། དེར་རླངས་
འཁོར་ཆུང་ཆུང་ཞིག་གིས་སྒུག་ཡོད་པས་དེར་བསྡད་དེ་མགྲོན་
ཁང་སེར་པོའི་ནང་དུ་སླེབས།
“མཱ་ལེ་ཡ། སྨན་རིན་ག་ཚོད་ཤོར་སོང་ངམ།”ངས་སྒེའུ་ཁུང་
དུ་ལྟ་བཞིན་དྲིས་པ་ཡིན། །
“སུམ་ཁྲི་ཉིས་སྟོང་།”
“ངས་ཁྱེད་ལ་བདེ་སྐྱིད་ཅིག་སྤྲོད་ཐབས་བྲལ་བས་ད་
ཁྱེད་རང་ང་དང་ཁ་བྲལ་ན་མ་རེད་དམ།”
“འདོད་པ་མེད་ན་ངས་ཀྱང་ཨུ་ཚུགས་མི་རྒྱག”ཡང་
བསྐྱར་ངས་ཁ་ཡག་དང་སྤྲེལ་ལད་འཁྲབ་འགོ་བཙུགས་པ་ཡིན་
ཡང་བསམ་ཡིད་ལས་འདས་པའི་ཚིག་མཚོན་རྣོན་པོ་འདིས་ངའི་
བྲང་ཁོག་གཤགས་གྲབས་བྱས། ང་ལ་སྒོར་མོ་ལས་ཁྱེད་རང་གལ་
ཆེ་ཞེས་པ་ལྟ་བུའི་ཚིག་འབྲུ་ཞིག་ལ་སྒུག་ཡོད་པ་ལས་འདོད་པ་མེད་
ན་ངས་ཀྱང་ཨུ་ཚུགས་མི་རྒྱག་ཅེས་པའི་ཆེས་རིན་མེད་ཀྱི་ཚིག་འདི་
ལ་སྒུག་ག་ལ་ཡོད། །
“མཱ་ལེ་ཡཱ། འདོད་པ་མེད་ན་ངས་ན་ཐ་ཤི་དང་ཏང་ཀྲང་
ཤྲཱི་གཉིས་དང་ཁ་བྲལ་རྒྱུ་རེད་དམ། ངའི་བརྩེ་བ་ལ་ད་དུང་ཡིད་
36



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཆེས་མེད་དམ།”ཞེས་ཚོད་ལྟའི་ཚུལ་གྱིས་བཤད་པ་ཡིན།
“ངས་ཤེས་ཡོད། ཁོང་གཉིས་དང་ང་ཚོ་དབྱིན་ཡུལ་
གཅིག་གི་མི་ཡིན་པས་ཁོང་གཉིས་ཀྱིས་ང་ལ་བསམ་ཤེས་བྱས་པ་
ལས་ཁྱོད་ཀྱིས་་་་་་”ཞེས་ཚིག་རྡོག་ཅིག་གིས་ངའི་མགྲིན་པ་བཀག
“རྡོ་རྗེ་དོན་གྲུབ། ཁྱོད་ནད་པ་རེད། ཟ་མ་ཅི་ཞིག་དགོས།
འདོད་པ་བཞིན་ཤོད་དང་ངས་ཁྱེར་ཡོང་ཆོག”མཱ་ལེ་ཡཱའི་ཤིན་ཏུ་
འཇམ་པའི་ཚིག་འདིས་ང་ལ་ཚོར་བ་གསར་བ་ཞིག་སྤྲད་པས་ངའི་
མགྲིན་པ་རང་བཞིན་གྱིས་སངས་བྱུང་ལ་ཉིན་གཉིས་ལ་ཟ་མ་མ་
ཟོས་པའང་ཚོར་བྱུང༌།
“མགྱོགས་པོ་རྒྱུགས་དང་། ང་གྲོད་ཁོག་ལྟོགས་ཀྱིན་
འདུག ཤ་སྲེག་སྡེར་མ་གཉིས་དང་ཕྱེ་མོག་ལྔ་ཁྱེར་ཤོག”ཅེས་
དགའ་ཚོར་ཆེན་པོས་ཅི་དྲན་མངགས། མཱ་ལེ་ཡས་ཡ་མཚར་བའི་
རྣམ་འགྱུར་ཞིག་བསྟན་ཏེ་ཕྱིན་སོང་།
སའི་གོ་ལ་ཧྲིལ་བོ་མུན་པས་གཡོགས་ཀྱང་མ་ལེ་ཡ་ཡོང་རྒྱུ་མི་
འདུག །
“མོས་ང་བཞག་པ་མིན་ནམ། ངས་མོ་ལ་མགོ་སྐོར་གཏོང་
གིན་ཡོད་པ་མོས་རྟོགས་པ་མིན་ནམ། སྐལ་བཟང་དོན་གྲུབ་ཀྱིས་
མོ་ལ་མ་འགྲོ་ལབ་པ་མིན་ནམ། ངས་འདི་ལྟར་བསམ་བློ་ཡར་
འཁོར་མར་འཁོར་བྱེད་བཞིན་པའི་སྐབས་དེར་མ་ལེ་ཡཱ་སླེབས་



རྡོ་རྗེ་དོན་གྲུབ།
བྱུང་། ཟ་མ་རླངས་པ་འཚུབ་འཚུབ་ཅན་ཞིག་ཁྱེར་ནས་སླེབས་
བྱུང་།
“ཡ་ཟོ་དང་།”
“ཁྱེད་ཀྱིས་ཀྱང་ཟོ་དང་། ངེད་གཉིས་ཀྱིས་ཕན་ཚུན་གྱི་ཁ་
ནང་ལ་འཇོག་རེས་བྱེད་བཞིན་ཟ་མ་ཟོས་པ་ཡིན།
“མཱ་ལེ་ཡཱ། ད་ཉལ་ན་མ་རེད་དམ།” དགུན་ཁའི་ནམ་ཟླ་
ཅུང་འཁྱགས་པས་ངས་གྲོད་ཁོག་རྒྱག་པ་དང་ཚ་སོབ་སོབ་ཀྱིས་
ཉལ་ས་དྲན།།
“རེད། རེད། ད་ཉལ།” ངེད་གཉིས་འདི་ལྟར་ནམ་རྒྱུན་
གྱི་སྐད་ཆ་རེ་བཤད་བཞིན་པའི་སྐབས་“་དིར་ལི་ལི། དིར་ལི་ལི།”
ལག་ཁྱེར་ཁ་པར་གྱི་སྒྲ་དབྱངས་བསྟུད་མར་གྲགས་བྱུང་།
“ཝེ། སུ་ཡིན་ནམ།”
“ང་སྐལ་བཟང་དོན་གྲུབ་ཡིན།”
“དོན་དག་ཅི་ཞིག་ཡོད།”
“བཀྲ་ཤིས་གཡང་མཚོ་དགོས་སམ་མི་དགོས།”
“དེ་ལྟར་འདྲི་དོན་ཅི།”
“དགོས་མིན་གྱི་ལན་ཞིག་བྱིན་དང་། དགོས་པ་རྒྱུ་མཚན་
བཤད་པའི་དུས་ཚོད་ཡོལ་ཟིན་པ་རེད།”
“དགོས། དགོས། དགོས། འོན་ཀྱང་མོས་་་་་”
38



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“དེས་ན་རྡ་སར་ཁྲིད་ནས་ཡོང་ཡོད་པས་ཁྱེད་ད་ལྟ་གང་
དུ་ཡོད་དམ།”
“་་་་་་་་མགྲོན་ཁང་་་་་་་”
“མགྲོན་ཁང་ག་པར།”
“མགྲོན་ཁང་སེར་པོ།”ངས་མ་ལེ་ཡའི་གདོང་པར་བལྟ་བ་
དང་ཅི་བྱེད་འདི་བྱེད་མེད་པར་ཁ་ནས་འདི་ལྟར་ཐོན་སོང་། ཁ་
པར་མར་བཞག་ནས་བསམ་བློ་ཞིག་བཏང་ན་མ་ལེ་ཡཱ་གང་ཞིག་
ལ་འགྲོ་ཐབས་བྱེད་དགོས་པ་ལས་ཆག་སྒོ་ཡོང་རྒྱུ་བཤད་ཅི་དགོས།
“མཱ་ལེ་ཡཱ། ཁྱོད་མགྲོན་ཁང་ལྗང་ཁུའི་ནང་སོང་ནས་སྡོད་
དང་། སང་ཉིན་ང་ཡང་དེར་སྤོར་ཡོང་གི་ཡིན། དེར་དགོང་ངའི་
གྲོགས་པོ་འདིར་ཡོང་གིན་ཡིན་ཟེར་བས་ཉལ་ས་ཤོང་བ་མི་འདུག
སང་ཉིན་ནས་ངེད་གཉིས་གང་སྐྱིད་བྱས་ཏེ་ཉལ་ཆོག མ་རེད་
དམ།” ཞེས་ཡང་བསྐྱར་ཁ་ཡག་བཤད་དགོས་བྱུང་།
“ངས་ཧ་གོ་སོང་། ང་འགྲོ་ཆོག” མོས་ངའི་མིག་ནས་གཡོ་
སྒྱུའི་རྟགས་མཚན་ཅི་ཞིག་མཐོང་བ་ལྟར་འདོད་ལ་མི་འདོད་ཀྱིས་
ཆས་སོང་། དེ་མ་ཐག་ངས་གྱོན་ཆས་སྲབ་མོ་ཞིག་གྱོན་ཏེ་ནང་
ལོགས་ཀྱི་ཅ་དངོས་རྣམས་གྲལ་དག་ཅིག་བསྒྲིགས། བོད་ཡིག་
དཔེ་དེབ་ཅིག་ཁ་ཕྱེ་སྟེ་སློབ་སྦྱོང་བྱེད་ཁུལ་གྱིས་སྒུག་པ་ཡིན། ཆུ་
ཚོད་༡༡ཟིན་ཀྱང་ད་དུང་ཁོང་གཉིས་ཡོང་རྒྱུ་མི་འདུག ང་ལ་གཉིད་



རྡོ་རྗེ་དོན་གྲུབ།
ཀྱི་ཚོར་བ་བསྲན་ཐབས་མེད་པ་ཞིག་གིས་དེད་ནས་ཡོང་བས་བོད་
ཡིག་དཔེ་ཆ་ལག་ཏུ་བཟུང་ནས་གཉིད་དུ་ཡུར།
“ཨེ། ཇོ་བོ་རིན་པོ། གང་སར་བཙལ་བ་ཡིན།” སྐད་
གདངས་འདིས་ང་གཉིད་ལས་བསླངས་པ་དང་སྐལ་བཟང་དོན་
གྲུབ་ངའི་འཁྲིས་ལ་ཐོན་འདུག
“་་་་་་ ངས་ཀྱང་རྒྱུན་རིང་བོ་ཞིག་ལ་སྒུག་པ་ཡིན།” ངས་
དེ་དང་མཐུན་པའི་ལན་ཞིག་བཏབ་པ་ཡིན། །
“ཁྱེད་ཀྱིས་སྒུག་པ་འདི་རེད་དང་།”ཞེས་སྐལ་བཟང་དོན་
གྲུབ་ཀྱིས་ངའི་ལག་གི་བོད་ཡིག་དཔེ་ཆ་དེ་ཚུར་བླང་བ་དང་ཡིག་
མགོ་ཐུར་བསྟན་ནས་ཀློག་མཁན་འཛམ་གླིང་ན་ཁྱེད་རང་གཅིག་
པུ་རེད་ཟེར། སྤྱིར་དཔེ་ཆ་དེར་ངས་བལྟ་ཁུལ་བྱས་པ་ལས་ཡིག་
འབྲུ་གཅིག་ཀྱང་བཀླགས་མེད་པས་མགོ་སྟོན་ཕྱོགས་ལ་སྣང་བ་
གང་ཡང་མ་འཁོར། ཉིན་དེར་ངས་དངོས་གནས་ཞབས་འདྲེན་
ཞུས་སོང་། ཚུལ་འདི་འདྲའི་རིགས་ཀྱི་ཞབས་འདྲེན་གྲོགས་པོའི་
མདུན་ནས་ཐེངས་དང་བོ་མིན་ཀྱང་། ཚད་ལྡན་གྱི་བུད་མེད་ཅིག་
གི་མདུན་ནས་ཐེངས་དང་པོ་ཡིན་པས་ངོ་གདོང་ཡོངས་རྫོགས་ཚ་
ལམ་ལམ་དུ་གྱུར། སྐལ་བཟང་དོན་གྲུབ་ཀྱི་རྒྱབ་ལོགས་ན་བཀྲ་
གཡང་གིས་མགོ་བོ་སྒུར་ནས་གད་མོ་དགོད་ཀྱིན་འདུག
“འདིར་སྡོད་དང་།”ངས་ལམ་སང་རྐུབ་སྟེགས་ཤིག་
40



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མདུན་དུ་བཞག་པ་ཡིན། །
“རྡོ་རྗེ་དོན་གྲུབ། ན་ཚ་གང་འདྲ་འདུག་གམ།” བཀྲ་
ཤིས་གཡང་མཚོ་ཡིས་སྐད་དམའ་མོས་དྲིས།
“དེང་སང་ཧ་ཅང་བདེ་མོ་ཡིན།” གློ་བུར་ཁ་ནས་ཤོར།
ཁོང་གཉིས་ངའི་ཟུར་དུ་སྡོད་དུ་འཇུག་རྒྱུ་ལས་གཞན་ཇ་
ཕོར་བ་གང་ཡང་ལྟུད་རྒྱུ་མ་བྱུང་། མ་ལེ་ཡ་འགྲོ་དུས་སྒོར་མོ་ཁ་
ཤས་ལག་ནས་མ་བླངས་པ་འགྲིག་མི་འདུག་སྙམ་ཡང་ད་ནི་འཕྱི་
དྲགས་པའི་བསམ་བློ་རེད།
“ཁྱེད་གཉིས་ཀྱིས་དགོང་ཟས་ཟོས་ཡོད་དམ།”
“ཟོས་ཡོད།” ཟོས་ཡོད་ཅེས་པའི་ཚིག་འབྲུ་གཉིས་ཀྱིས་
ངའི་སེམས་པ་བདེ་ལ་བཀོད་སོང་། གལ་སྲིད་ཟོས་མེད་ཟེར་ན་
ངས་གང་དུ་ཁྲིད་དགོས། ཟ་ཁང་དུ་ཁྲིད་ན་སྒོར་མོ་མེད། ནང་
ན་ཐབ་ཆས་དང་ཟ་མའང་མེད། དེ་རིང་དངོས་གནས་རླུང་རྟ་
རྒྱུགས་སོང་སྙམ། ད་གཟོད་ངའི་སེམས་པ་ལྷོད་ལ་བབས་ཏེ་བཀྲ་
ཤིས་གཡང་མཚོའི་མགོའི་སྐྲ་ནས་འོག་རྐང་ལྷམ་བར་ཞིབ་མོ་ཞིག་
བལྟས་ཡིན།
དངོས་གནས་བོད་ཀྱི་བུད་མེད་ཟེར་དུས་འདི་འདྲའི་བབ་
ཆགས་པོ་དང་ཉམ་ཆུང་ཆུང་ཞིག་ཡིན་དགོས་པ་རེད། མགོ་སེར་
མ་ཡོད་པ་སྒོར་རྡོག་གཅིག་པུ་རེད་ཨང་སྙམ་བྱུང་།



རྡོ་རྗེ་དོན་གྲུབ།
“ཡ་ད་ཁྱེད་གཉིས་སྡོད་དང༌། ང་འགྲོ་རྒྱུ་ཡིན།” སྐལ་
བཟང་དོན་གྲུབ་ཡར་ལངས་སོང་།
“ཅུང་ཙམ་འདུག་རྒྱུ་མིན་ནམ།” ངས་བོད་ཀྱི་གོམས་
གཤིས་སུ་འཇགས་པའི་ཚིག་དེ་བཤད། །
“མིན། གཅིག་བྱས་ན་སང་ཉིན་ཡོང་གི་ཡིན།”
ངས་ཁོ་རང་སྒོའི་ཕྱི་ལོགས་བར་དུ་སྐྱེལ་མ་བྱས་རྗེས་ཕྱིར་
ནང་དུ་ཡོང་བ་ཡིན། བཀྲ་ཤིས་གཡང་མཚོས་ཉལ་ཁྲིའི་ཟུར་དེ་ན་
ཅི་ཞིག་ལ་བསམ་གཞིགས་བྱེད་ཀྱི་འདུག །
“བཀྲ་གཡང་། མ་ཐུག་པའི་རིང་ལ་ལས་ཀ་ཅི་ཞིག་བྱས་
པ་ཡིན་ནམ།”
“དམིགས་བསལ་གང་ཡང་མ་ཐུབ། ཁྱེད་ཀྱིས་ཅི་ཞིག་
བྱས་་་་་༌”
བཀྲ་གཡང་གིས་རླབས་ཆེན་གྱི་བྱ་བ་ཞིག་བསྒྲུབས་ཡོད་
པ་ནི་ངེད་གཉིས་ཁ་བྲལ་བ་ནས་བཟུང་སློབ་སྦྱོང་བྱས་ཞོར་དང་
ཚོང་རྒྱག་ཞོར་བྱས་ཏེ་བོད་དབྱིན་གཉིས་ཀྱི་འབྲི་ཀློག་ལ་དཀའ་
ངལ་མེད་པ་མ་ཟད་དཔལ་འབྱོར་ཀྱང་མི་ཉུང་བ་ཞིག་མཁོ་སྒྲུབ་
བྱས་ཡོད་པ་སྔ་མོ་ནས་ཐོས་རུང་ད་དུང་དམིགས་བསལ་གང་ཡང་
མ་ཐུབ་ཟེར། ངས་ད་བར་དུ་འཁྱམ་སློང་དང་། གཡོ་སྒྱུ། ཁྲམ་
པ་སོགས་མ་རབས་ཁོ་ན་བྱས་ཏེ་ཉི་མ་གར་འགྲོ་བྱས་པ་ཡིན་པས་
42



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མ་ཚད་དབྱིན་བོད་གང་རུང་གིས་འཕྲིན་ཡིག་ཚད་ལྡན་ཞིག་ཀྱང་
འབྲི་མི་ཤེས་པས། ད་ཐེངས་མོས་ང་ལ་ཚུར་དྲི་བ་ཞིག་བཏོན་པ་
དེས་ཁ་སྐྱེངས་པར་བྱས། ཡིན་རུང་རང་ཉིད་དཔའ་ཞུམ་ཞུམ་
དང་ཉམ་ཆུང་ཆུང་བྱས་ནས་འདུག་ཐབས་བྲལ་སྙམ། །
“ངས་ཀྱང་དམིགས་བསལ་གྱི་ལས་ཀ་གང་ཡང་བསྒྲུབས་
མེད་རུང་དཔལ་འབྱོར་འཚོལ་སྒྲུབ་ཀྱི་ཐོག་ནས་འབྲས་བུ་མི་ཉུང་
ཞིག་བླངས་པ་ནི་སྦག་སྦག་གཅིག་དང་ལག་ཁྱེར་ཁ་པར་གཅིག
གསེར་གྱི་སྐེ་ཐག་འདི་གསུམ་ཡིན།”ཞེས་འཇོན་ཐང་ཆེ་མདོག་
གིས་བཤད་པ་ཡིན།
“འགྲིག་འདུག”བཀྲ་གཡང་གིས་འཛུམ་ཙམ་བྱས་ཏེ་
བཤད། ངའི་སེམས་པ་དེའང་ལྷོད་ཤིག་ཤིག་དང་བག་ཕེབས་
ཕེབས་ཤིག་ཏུ་གྱུར་པས་དེའི་མཚན་མོ་ནི་ང་ལ་མཚོན་ན་ཆེས་བདེ་
ཞིང་སྐྱིད་པ་ཞིག་ཏུ་རྩི་ཆོག
བཞི་བ།
ཞོགས་པའི་སྐྱ་རེངས་ལྷ་མོ་མི་ཡུལ་གྱི་འཇིག་རྟེན་དུ་ཕེབས་
དུས་བཀྲ་གཡང་ཡར་ལངས་ཏེ་ངོ་གདོང་འཁྲུ་བར་ཕྱིན་སོང་།
མདང་ནུབ་འཇིག་རྟེན་གྱི་བདེ་བ་ལ་རོལ་ནས་མཚན་ཕྱེད་ཙམ་
ཡང་གཉིད་ཁུག་མ་ཐུབ་པས་ང་ད་དུང་གཉིད་དུངས་པའི་ཚོར་



རྡོ་རྗེ་དོན་གྲུབ།
སྣང་མི་འདུག མགོ་བོ་ཉལ་ཆས་ཀྱིས་བཏུམས་ནས་སླར་ཡང་
གཉིད་ཁུག་འགོ་བརྩམས་པ་ལས་སྐྱ་རེངས་ལྷ་མོའི་གོམ་སྒྲ་ལ་དོ་
སྣང་གང་ཡང་སྤྲད་མ་ཐུབ།
“རྡོ་རྗེ་དོན་གྲུབ། ཡར་ལོངས་ཡ།” ངས་བཀྲ་གཡང་གི་
སྐད་དེ་ཐོས་མ་ཐག་མོ་ཁྲུས་ཁང་ནས་ཕྱིར་ཡོང་ཡོད་པ་རྟོགས་
བྱུང་པས་མིག་ཟུང་ཕྱེ་ནས་བལྟས་པ་ཡིན། མོ་ཉལ་ཁྲིའི་ཟུར་དེ་
ན་བསྡད་འདུག་ལ། ཕྲག་འཁུར་ཁུག་མ་ཆུང་ཆུང་ཞིག་ཁ་ཕྱེས་
ཏེ་མདུན་དུ་བཞག་ཡོད་པ་དང༌། མེ་ལོང་ཆུང་ཆུང་ཞིག་ལག་
གཡོན་མར་བཟུང་ནས་ལག་གཡས་པས་ངོ་གདོང་ལ་ངོ་སྣུམ་ལྟ་
བུ་ཞིག་བྱུག་གི་འདུག ངས་གླལ་སྙིང་རིང་བོ་ཞིག་བྱས་ཏེ་མོ་ཚུར་
འཐེན་པ་ཡིན། མོས་ངའི་འགྲམ་པར་འོ་ཞིག་སྦྱར་ནས་ཁར་
དམར་པོ་བྱུགས་པའི་པར་རྗེས་ཤིག་ངའི་གདོང་ལ་དཔར་པས་
འཛུམ་མདངས་དང་དགའ་སྤྲོ་མཉམ་དུ་སྐྱེས་བྱུང༌།
“ཐག་ཐག་ཐག་་་་་” སུ་ཞིག་གིས་སྒོ་བརྡུངས་པ་དང་
བཀྲ་གཡང་སྒོ་ཕྱེ་བར་འགྲོ་རྩིས་བྱས། །
“མ་ཕྱེ།” ངས་བཀག་པ་དང་འཚབ་འཚུབ་ཀྱིས་བསམ་
བློ་ཞིག་བཏང་བ་ཡིན།
“ཝེ། སུ་ཡིན་ནམ” ཞེས་དྲིས་པ་ཡིན།
“མཱ་ལེ་ཡ་ཡིན། བརྩེ་ལྡན་སྒོ་ཕྱེ་དང་།” ཞེས་ལན་བཏབ་
44



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བྱུང་།
ངས་གང་བྱས་ཅི་བྱས་མི་དྲན་པས་ཡང་བསྐྱར་མགོ་བོ་
ཉལ་ཆས་ཀྱི་བཏུམས།
“ཙིར།” བཀྲ་གཡང་གིས་སྒོ་ཕྱེ་བ་འདྲ། སྒོ་ཕྱེ་བའི་བཙིར་
སྒྲ་ཞིག་ཞོགས་པའི་མཁའ་དབུགས་ཀྱིས་ཁྱེར་ནས་ངའི་རུམ་ཁར་
འཛུལ།
“ཞོགས་པ་བདེ་ལེགས།”
“ཞོགས་པ་བདེ་ལེགས།” བཀྲ་གཡང་གིས་འཚམས་འདྲི་
ཞུས་པའི་སྐད་བརྡ་ངས་གོ་བྱུང་བ་མ་ཟད། མཱ་ལེ་ཡཱ་ཡིས་ལན་
བརྒྱབ་པའི་སྒྲ་ཡང་གོ་བྱུང༌།
ངས་ཅི་ཞིག་བྱེད་དགོས་པར་བསམ་བློ་བཏང་ཡོད་དུས།
ངའི་མགོ་བོའི་ཉལ་ཆས་སུ་ཞིག་གིས་འཐེན་བྱུང་། དེ་མ་ཐག་ངས་
མིག་ཟུང་ཕྱེ་བ་ན་མཱ་ལེ་ཡས་ངའི་གདོང་ལ་བལྟས་ནས་བསྡད་
འདུག་ལ། བཀྲ་གཡང་གིས་ཀྱང་སྒོའི་ཟུར་ན་ང་ལ་བལྟས་ནས་
བསྡད་འདུག ཅི་ཞིག་བྱེད་དགོས་པ་ཆ་མི་འཚལ་པས་ཡང་བསྐྱར་
བསམ་བློ་ཞིག་གཏོང་འགོ་བརྩམས། །
“བཀྲ་གཡང་། སྐལ་བཟང་དོན་གྲུབ་ཡོང་གི་ཡོད་མེད་
ཅིག་ལྟོས་དང་།” ངས་དེ་ལྟར་མངགས་པ་ཡིན། མོ་སྒོ་ལ་སོང་
མ་ཐག་མཱ་ལེ་ཡཱ་ཡིས་ངའི་སྐེ་ལ་འཐམས་པ་དང་སྦྲགས་བུད་མེད་



རྡོ་རྗེ་དོན་གྲུབ།
འདི་སུ་རེད་ཟེར། །
“སྐལ་བཟང་དོན་གྲུབ་ཀྱི་སྙིང་སྡུག་རེད།” ཅེས་རྫུན་
ཚིག་བཤད་ཐབས་བྱས།
“སྙིང་རྗེ་མོ་ཞིག་འདུག”
“ཁྱེད་རང་སོང་ཏེ་ཙོང་ཁ་ཟ་ཁང་གི་ཐོག་ཁར་སྒུག་དང་
ངས་སྐལ་བཟང་དོན་གྲུབ་དང་ཁོ་མོ་གཉིས་ཐུག་འཕྲད་བྱུང་བ་
བྱས་རྗེས་མྱུར་དུ་ཡོང་གི་ཡིན།” ཞེས་ཡང་བསྐྱར་མགོ་སྐོར་མི་
གཏོང་རང་གཏོང་ཆགས། ངས་གང་བཤད་པ་ལ་མཱ་ལེ་ཡཱ་ཡིས་མོས་
མཐུན་བྱས་ཏེ་བུད་སོང་། །
“བཀྲ་གཡང་། བཀྲ་གཡང་།” བཀྲ་གཡང་ཡོང་རྒྱུ་མེད་
པས་ངས་ཐེངས་མ་གཉིས་ལ་བོས་པ་ཡིན། ལག་འདོགས་ཆུ་ཚོད་
ལ་བལྟ་དུས་དུས་ཚོད་བཅུ་བ་ཟིན་འདུག སྐར་ཚའི་མདའ་མོ་ཚག་
སྒྲ་དང་བཅས་བར་མཚམས་མེད་པར་འཁོར་བསྐྱོད་བྱེད་བཞིན་
ཡོད་པ་དང་བཀྲ་གཡང་ད་དུང་སླེབས་མ་བྱུང༌། །
“གཅིག་བྱས་ན་སྐལ་བཟང་དོན་གྲུབ་དང་མཉམ་དུ་གླེང་
མོལ་བྱེད་བཞིན་ཅུང་ཙམ་ཕྱི་ལོགས་ནས་འདུག་ཚོད་རེད།”
“ཡང་གཅིག་བྱས་ན་ཞོགས་ཟས་ཤིག་ཞོ་བར་འགྲོ་ཡོད་
ཚོད་རེད།” འདི་ལྟར་ངས་བསམ་བློ་འདྲ་མིན་སྣ་ཚོགས་གཏོང་
གི་གཏོང་གི་ཀླད་པ་འཁྲུགས་པར་བྱེད། །



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁྱི་སྐྱག རྐུབ་ལ་ཉི་མ་ཤར་ཡོད་པ་མི་ཤེས་སམ།”
“ཨ་ཙི། སྐལ་བཟང་དོན་གྲུབ། ཁྱོད་སྔ་བ་ལ།”
“ཧེ་ཧེ། ཉིན་གུང་ཟིན་བསྡད་ན་ད་དུང་སྔ་མོ།”
ངས་སྐད་ཆ་ག་རེ་བཤད་ཀྱང་ཁོང་གིས་དེ་ལས་བཙན་པའི་
ལན་ཞིག་འདེབས་པས་མཐར་ང་ཁུ་སིམ་མེར་བཞག དེ་ལས་སྐད་
ཆའི་ཁ་ཕྱོགས་བསྒྱུར་ན་སྙམ། །
“སྐལ་བཟང་དོན་གྲུབ། བཀྲ་གཡང་ཡོང་གི་མི་འདུག་
གམ།”
“སོ་སོའི་སྙིང་སྡུག་རེད། ངས་གང་ཤེས།”
“ཁྱེད་ཡར་ཡོང་དུས་སྒོའི་གཡས་གཡོན་ན་མི་འདུག་
གམ།”
“འདུག མཱ་ལེ་ཡ་དང་མཉམ་དུ་ཁྱེད་ཀྱི་བྱས་རྗེས་གླེང་གི་
ཡོད་པ་འདྲ།” ཁོང་གིས་ཁྲོ་བའི་ཉམས་དང་བཅས་གཅིག་ལ་
གཅིག་ལན་བྱིན། བཀྲ་གཡང་གིས་མ་ལེ་ཡ་དང་མཉམ་དུ་གླེང་
མོལ་བྱེད་བཞིན་པ་ཐོས་མ་ཐག་རང་ལ་མཇུག་འབྲས་ཡག་པོ་ཞིག་
མེད་པ་ཕལ་ཆེར་རྟོགས་ཐུབ་པས་ཅི་ཞིག་བྱ་དགོས་སྙམ།
“སྐལ་བཟང་དོན་གྲུབ། མ་ལེ་ཡ་དང་ཁོང་གཉིས་ཀྱིས་
ག་རེ་བཤད་ཀྱི་འདུག”
“མ་ཤེས།”



རྡོ་རྗེ་དོན་གྲུབ།
“ཇོ་བོ་རིན་པོ། འགྲིག་རྒྱུ་མ་རེད།” ངས་སེམས་ཁྲལ་གྱིས་
སྐད་ཆ་འདི་དག་བཤད་པ་ཡིན། །
“རང་སྡུག་རང་གིས་ཉོས་པ་རེད། དབྱིན་མོ་ཚོར་མ་
འགྲོགས་ཞེས་ངས་ག་ཚོད་ལབ་པ་ཡིན། ཁྱེད་ལ་གོ་བ་མེད་པས་
ལན་པ་རེད། ལྷག་པར་དུ་མདང་ནུབ་ངས་ཁྱེད་ལ་མཐའ་མཇུག་
གི་དྲི་བ་ཞིག་བཏོན་པ་ནི་བཀྲ་གཡང་དགོས་མི་དགོས་ཞེས་པ་དེ་
རེད། ཁྱེད་ཀྱིས་དགོས་ཟེར་པ་ཡིན་པས་ད་སེམས་ཁྲལ་གྱི་ཅི་བྱེད།
སེམས་པའི་ཕུག་ལ་རྟ་དགོས་ན་ཕུ་ཐུང་ནང་ལ་སྲབ་ལོས་དགོས།”
ཞེས་ཁོང་ཁྲོས་ལེ་བདའ་ཡང་ཡང་བྱས་པ་མ་ཟད། གཏམ་དཔེ་
ཞིག་གིས་སྨྲ་སྒོ་བསྡུས་ཏེ་ཕྱིན་སོང་། ངས་ཡང་བསྐྱར་བསམ་
གཞིགས་ཀྱི་སྒོ་མོ་འགྲིམས།
“བཀྲ་གཡང་གིས་མཱ་ལེ་ཡཱ་དང་ངེད་གཉིས་ཀྱི་འབྲེལ་བ་
གསལ་བཟོ་བྱས་ཡོད་ན་་་་་་”
“མཱ་ལེ་ཡཱ་ཡིས་བཀྲ་གཡང་དང་ངེད་གཉིས་ཀྱི་འབྲེལ་བ་
གསལ་རྟོགས་བྱུང་ཡོད་ན་ང་ལ་སྒོར་མོ་་་་” ངས་བསམ་བློ་གཏོང་
གིན་གཏོང་གིན་སྡུག་བསྔལ་ཇེ་ཆེར་འཕེལ་ཞིང་འགྱོད་གདུང་ཇེ་
མང་དུ་གྱུར། མིག་ཟུང་ཡང་བསྐྱར་བཙུམས་ནས་བསམ་གཞིགས་
བྱེད་འགོ་བརྩམས།
“དང་པོ་ནས་བཀྲ་གཡང་དང་འཆམ་པོ་བྱས་ཏེ་བསྡད་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཡོད་ན་དེང་སང་ང་ནི་ཁྱིམ་ཚང་སྐྱིད་པོ་ཞིག་གི་བཟའ་དཔོན།”
“དང་པོ་ནས་དབྱིན་མོ་ཚོར་འགྲོགས་མེད་ན་ངའི་མི་ཚེ་
འདིར་སེམས་ཀྱི་དཀའ་ངལ་ཉུང་།”
“དང་པོ་ནས་ངས་མི་ལ་མགོ་སྐོར་བཏང་མེད་ན་དེང་སང་
ང་ལ་དངངས་སྐྲག་མེད།”
“དང་པོ་ནས་གྲོགས་བཟང་པོའི་ཁ་ལ་ཉན་ཡོད་ན་དེང་
སང་ང་འདི་འདྲའི་གནས་སུ་ལྷུང་མེད་་་་་༌” རྫོགས་མཐའ་བྲལ་
བའི་འགྱོད་སེམས་ཀྱིས་ང་ལ་མནར་གཅོད་ཆེན་པོ་བཏང་བས་ང་
ཉལ་ས་ནས་ལངས་མ་འདོད། །
“རྡོ་རྗེ་དོན་གྲུབ།” ངུ་ངག་འདྲེས་མའི་སྐད་གདངས་ཤིག་
གི་ང་ཧབ་སེ་བཏང་། མགོ་ཡར་བཀྱགས་པ་ན། བཀྲ་གཡང་གི་
མིག་ཟུང་ང་ལ་གཏད་འདུག་ཀྱང་མཁུར་ཚོས་གཡས་གཡོན་ན་
མཆི་མའི་ཕྲེང་རྡོག་བང་ལ་བསྒྲིགས་ནས་མར་འབབ་ཀྱི་འདུག
ཕལ་ཆེར་མོས་ངའི་འདས་ཟིན་པའི་བྱ་ངན་ཚང་མ་རྟོགས་ཚར་
ཡོད་ཚོད་ཡིན་པས། ངས་སེམས་གསོ་གང་འདྲ་ཞིག་གི་ལམ་ནས་
སྐད་ཆ་བཤད་དགོས་པའང་མ་ཤེས།
“བཀྲ་གཡང་། ཁྱེད་ཅིའི་ཕྱིར་ངུས་པ་ཡིན་ནམ།” ངས་
མ་ཤེས་ཁུལ་གྱིས་དྲིས་པ་ཡིན། །
“རྡོ་རྗེ་དོན་གྲུབ། ཁྱེད་ཀྱི་སྤྱང་གྲུང་གིས་བུད་མེད་ཚོའི་
49



རྡོ་རྗེ་དོན་གྲུབ།
ལས་དབང་ལ་བརྗེད་མི་སྲིད་པའི་རི་མོ་བརྐོས་འདུག་པས་ངས་
ཁྱེད་ལ་བཀའ་དྲིན་ཆེ་ཞུ།” མོས་ངུ་ངག་གི་དབྱངས་རྟ་ཁྲོད་ནས་
ཆེས་རྒྱབ་ལྗོངས་ཟབ་པའི་ཚིག་འགའ་དྲངས་དུས་ང་རང་བཞིན་
གྱིས་འདར་གསིག་རེ་བརྒྱབ་བྱུང་། བཀྲ་གཡང་གིས་རང་ཉིད་ཀྱི་
མགོ་བོ་ལྗང་ལོ་བཞིན་གཡོ་བར་བལྟས་ན་བློ་ཕམ་དྲག་པོ་ཞིག་
ཡོད་པ་གསལ་བོ་རྟོགས་ཐུབ།
“བཀྲ་གཡང་། ཁྱོད་མ་ངུ་དང་། ངེད་གཉིས་ཀྱིས་སྐད་
ཆ་ལྷོད་ལྷོད་བཤད་ཆོག སྤྱིར་བཏང་ཁྱེད་རང་ལ་ཅི་ཁག འོན་
ཀྱང་ང་ཚོས་དབྱིན་མོ་ཚོའི་ལག་ནས་ཟ་ཐུབ་པ་དང་ལེན་ཐུབ་པ་
རེ་ཡོད་དུས་ཁེ་བཟང་དུ་རྩི་ཆོག་པ་རེད།” ཞེས་ངག་འཇམ་པོས་
བཤད་པ་ཡིན། །
“རྡོ་རྗེ་དོན་གྲུབ། མཱ་ལེ་ཡ་ལ་སྙིང་མི་རྗེའམ། ངེད་གཉིས་
ཀྱིས་ཁྱེད་ཀྱི་བྱས་རྗེས་གླེང་བ་ཡིན་མོད། ཁྱེད་ནི་དངོས་གནས་
མི་མིན་བདུད་མིན་ཞིག་ཏུ་གྱུར་འདུག་པར་ཐེ་ཚོམ་ཅི།” ཞེས་མོའི་
སྐད་མགོ་ཇེ་མཐོར་གྱུར། །
“བཀྲ་གཡང་། མཱ་ལེ་ཡ་ལ་སྙིང་རྗེ་དགོས་དོན་མེད། ཁོང་
ཚོ་རྒྱུ་འབོར་ཅན་གྱི་མི་རེད།” ཅེས་ངག་དམའ་མོས་བཤད་པ་
ཡིན།
“ཁྱི་ཁ་ཚུམས། རྒྱུ་འབོར་ཅན་གྱི་མི་ལ་བསླུ་བྲིད་གཏོང་
50



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཆོག་གི་རེད་དམ། མ་ལེ་ཡའི་ལྷད་མེད་ཀྱི་བརྩེ་དུང་ལ་ཁྱེད་ཀྱིས་
རིན་ཐང་ཅི་ཙམ་སྤྲད་ཡོད།” ཅེས་དྲི་བ་དང་ལྡན་པའི་སྒོ་ནས་
གཤེ་བྱུང་། །
“བཀྲ་གཡང་། དྲང་མོ་བཤད་ན་དབྱིན་མོ་ཞིག་དང་མི་ཚེ་
སྐྱེལ་མི་ཐུབ་པ་ཤེས་གསལ་ཡིན་པས་མགོ་སྐོར་བཏང་བའང་
བདེན་པ་ཡིན། འོན་ཀྱང་འདི་ནི་ང་ཚོའི་ཕོ་གསར་ཚོའི་འགྲོ་སྟངས་
ཤིག་ཡིན་པ་ལས་ངས་ནག་ཉེས་གསར་པ་བསགས་པ་མ་རེད།”
ཅེས་གནས་ལུགས་ཡོད་མདོག་གིས་བཤད་པ་ཡིན།
“ཁྱེད་དངོས་གནས་མི་རླབས་ཆེན་རེད། ནཱ་ཐ་ཤི། ཅུང་
ཀྲང་ཤི། མཱ་ལེ་ཡཱ། རྫུན་ཚིག་རེ་དང་བསླུ་བྲིད་རེ། མགོ་སྐོར་རེ་
དང་སྤྲེལ་ལད་རེ། བུད་མེད་ཀྱི་རྣམ་དག་གི་སེམས་པའི་སྟེང་ནས་
ཁྱེད་སྐྱིད་པོ་ལྷར་འགྲན་པ་ཞིག་བཏང་འདུག ད་དུང་ཁྱི་ལབ་རྒྱག་
ཁུལ་བྱས་ནས།” ཞེས་སྐད་མགོ་ཇེ་མཐོ་ནས་ཇེ་མཐོ་སོང་།
“བཀྲ་གཡང་། ཁྱོད་ངའི་ཕ་མ་མ་རེད། ཁ་ཚུམས་མ་
གཏོགས་བརྡུང་གི་ཡིན་ད” ངས་མོ་ལ་སྐྲག་སྣང་སྐུལ་བ་ཡིན།
“ཁྱེད་ང་ལ་སྐྱག་རྫུན་རྐྱང་བ་བཤད་ནས་ངའི་མདུན་ལམ་
བརླགས་བྱུང་། ད་དུང་བརྡུང་རྒྱུའི་བསམ་བློ་ཇི་ལྟར་འཁོར་བྱུང་
ངམ།” ཞེས་ནག་ཉེས་བགྲང་བྱུང་། །
“ཉན་ན་མི་འདོད། འདུག་མི་བསམ་ན་སྒོར་རྒྱུག” ཅེས་



རྡོ་རྗེ་དོན་གྲུབ།
འཇིགས་སྣང་ཐེངས་གཉིས་པ་ཞིག་སྐུལ་དགོས་བྱུང་།
“ཉན་མི་འདོད་པའི་དོན་དག་ཁྱེད་ཀྱིས་བཟོས་པ་རེད།
ཉན་འདོད་པའི་བྱས་རྗེས་ཤིག་ཁྱེད་ཀྱི་རྗེས་ན་མི་འདུག་པས། ང་
ཁྱེད་ཀྱི་འདོད་པ་བཞིན་འགྲོ་ཆོག བདེ་མོ། རྗེས་སུ་གཡོ་སྒྱུའི་ལམ་
ནོར་ལས་ལྡོག་སྟེ་རྣམ་དག་གི་ལམ་ཁ་ཞིག་ཏུ་གོམ་པ་སྤོ་རྒྱུ་ངའི་
མཐའ་མཇུག་གི་རེ་བ་ཡིན་ལ། ཁྱེད་ལ་བཅངས་པའི་ལྷད་མེད་
ཀྱི་བརྩེ་དུང་གི་ཆེད་དུ་སྨྲས་པའི་བསླབ་བྱ་ཡང་ཡིན། མ་འོངས་
པར་ང་ལས་ལྷག་པའི་བོད་པའི་བུད་མེད་ཅིག་གིས་ཁྱེད་ཀྱི་མི་ཚེ་
ལ་བདེ་སྐྱིད་བསྐྲུན་ཏེ་ཁྱེད་ཀྱང་མི་ཡ་རབས་ཤིག་ཏུ་བཟོ་བར་སྨོན།
བདེ་མོ།” ཞེས་སྐད་ཆ་འདི་དག་གཙང་བོ་བཞུར་བཞུར་དུ་བཤད་
དེ་སྒོར་ཐོན་སོང་།
“བཀྲ་གཡང་། བཀྲ་ཤིས་གཡང་མཚོ” ངས་སྐད་ཤུགས་
ཆེན་པོས་ཐེངས་གཉིས་བོས་ཀྱང་མོ་ཕྱིར་མིག་མེད་པར་རྒྱུག་སོང་།
ངས་ཀྱང་མོའི་རྗེས་དེད་དེ་ཕྱི་ལོགས་སུ་ཐོན་དུས་བཀྲ་གཡང་ནི་
འདབ་ཆགས་གཤོག་ཐོགས་ཤིག་དང་མཚུངས་པར་གང་ཞིག་ཏུ་
འཕུར་ནས་ཕྱིན་འདུག ངས་ཐག་གཅོད་མ་ཐུབ་པའི་བྱ་བ་གང་
མང་ཞིག་གི་མཇུག་འབྲས་ལ་བསམ་བློ་བཏང་རྗེས་སུ་ཞིག་ལ་ངོ་
དགའ་དང་འགྱོད་ཚིག་ཞུ་དགོས་པའང་རྟོགས་དཀའ། །
“དིར་ལི་ལི། དིར་ལི་ལི།” ལག་ཁྱེར་ཁ་པར་གྲགས་བྱུང་།
52



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཝེ་སུ་ཡིན།”
“མཱ་ལེ་ཡ་ཡིན། ཁྱེད་ཀྱིས་བཀྲ་ཤིས་གཡང་མཚོར་འཆམ་
མཐུན་བྱེད་རྒྱུ་ངའི་རེ་བ་ཡིན། ཁྱེད་ལྟ་བུའི་མི་སེམས་མེད་ཅིག་ད་
ནས་བཟུང་ངས་དོན་མེད་འགྲོ་སོང་གཏོང་མི་འདོད་པས་བདེ་མོ།”
དེ་འཕྲལ་ཁ་པར་བཞག་བྱུང༌། །
སྤྱིར་བཏང་མ་ལེ་ཡ་ལ་ཅི་ཁག ངས་རྒྱུ་འབྱོར་ཅན་ཞེས་ལབ་
པ་ཙམ་མ་གཏོགས། ཁོ་མོ་འདིར་ཡོང་བྱེད་ཀྱི་འགྲོ་སོང་དག་ཀྱང་
ལོ་ངོ་བདུན་རིང་གི་ངལ་རྩོལ་ལ་བརྟེན་ནས་བྱུང་བ་ཤེས་ཡོད་ལ།
ཐེངས་འདིར་བཀྲ་གཡང་ཡང་མ་ལེ་ཡ་ལ་སྙིང་རྗེ་ཁུལ་གྱི་ཕྱིན་པ་
ཡིན་ཡང་། ད་ནི་མཱ་ལེ་ཡ་ཡང་ང་ལ་ཞེན་པ་ལོག་འདུག ད་ནི་ང་
ལ་སྙིང་ཉེ་མཁན་ཞིག་དང་རོགས་བྱེད་མཁན་ཞིག་མ་མཆིས་པས་
འཚོ་བ་ཇི་ལྟར་སྐྱེལ་རྒྱུའི་སྐོར་ལ་མནོ་བསམ་བཏང་།
དགོང་དྲོའི་གྲིབ་ཆེན་དེ་ནུབ་ཕྱོགས་ཀྱི་རི་རྒྱུད་ནས་ཐོན་
ཏེ་གྲོང་ཁྱེར་དུ་སླེབས། ང་ཉལ་ས་ནས་ལངས་ཏེ་ཁྲུས་གཙང་མ་
ཞིག་བརྒྱབ་སྟེ་སྒོར་བུད། སྦག་སྦག་ལ་ཞོན་མ་ཐག་མགྲོན་ཁང་
སེར་པོའི་མགྲོན་བདག་རྒྱུགས་ཡོང་ནས་མགྲོན་གླ་རྩིས་རྒྱོབས་
ཟེར།
“དབྱིན་མོ་མཱ་ལེ་ཡས་གླས་པ་ཡིན་པས་མོས་རྩིས་རྒྱག་གི་
རེད། ང་འདི་ནས་རྒྱུན་རིང་ཞིག་ལ་བསྡད་མེད་” ཅེས་མགོ་བདེ་



རྡོ་རྗེ་དོན་གྲུབ།
འཁྲབ།།
“ཡ་ཡག་པོ་བྱས་ཏེ་རྩིས་རྒྱོབས། ཁྱེད་རང་སྨན་ཁང་དུ་
མ་སོང་གོང་ནས་འདིར་བསྡད་པ་ཡིན་པས་སྐད་ཆ་འདྲ་མིན་མ་
ཤོད། དེ་མིན་ན་ངས་རྒྱ་གར་བདེ་འཇགས་ཚོགས་ཆུང་འབོད་རྒྱུ་
ཡིན།” ཞེས་བཤད་བྱུང། །
“ཇོ་བོ་རིན་པོ། དབྱིན་མོའི་ཅ་ལག་ཁ་ཤས་ད་དུང་ནང་དུ་
ཡོད་པས་མོ་ཡོང་གི་རེད།” ཅེས་ནང་གོས་སྲབ་མོ་ཞིག་དཔང་
རྟགས་སུ་བཞག་ནས་རིག་པ་ཞིག་བཏང་ཡིན།
“ཡཱ་ད་འགྲིག་གི། དེ་ན་སྦག་སྦག་འདི་ལ་བཞག་ཏེ་དབྱིན་
མོ་བོས་ཤོག” ཅེས་ཚུར་ལ་རིག་པ་བཏང་བྱུང་། ད་གང་བྱས་འདི་
བྱས་མེད་པས་སྦག་སྦག་དེར་བཞག་པ་ཡིན།. ལག་ཁྱེར་ཁ་པར་
ལངས་ནས་མགྲོན་ཁང་ལྗང་ཁུའི་ནང་ཁ་པར་ཞིག་བཏང་བ་ཡིན།
“དིར་ལི་ལི། དིར་ལི་ལི།”
“དེ་མགྲོན་ཁང་ལྗང་ཁུ་རེད་དམ།”
“རེད།”
“ཁང་མིག་གསུམ་པའི་མ་ལེ་ཡཱ་སྐད་གཏོང་རོགས།”
“མཱ་ལེ་ཡཱ་ཡིན་ནམ།”
54



ཚུན་ ༩།
ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཡིན། ཁྱེད་སུ་ཡིན།”
“མགྲོན་ཁང་སེར་པོའི་མགྲོན་གླ་་་་”
“མགྲོན་གླ་ག་རེ། ང་འདུག་ས་འདི་རེད་མ་གཏོགས།”
““མཱ་ལེ་ཡཱ། ཨུམ་་་་་”
“ཡ་ཡ་རྡོ་རྗེ་དོན་གྲུབ། མགྲོན་གླུ་ངས་སྤྲོད་ཐུབ་དགོས་
ན་སྦག་སྦག་དང་ལག་ཁྱེར་ཁ་པར་གཉིས་ང་ལ་སློག་ཐུབ་བམ།”
ཞེས་ཡིད་ན་མེད་པའི་སྐད་ཆ་བཤད་བྱུང་། མགྲོན་ཁང་སེར་པོའི་
མགྲོན་བདག་གིས་ངའི་གདོང་པར་བལྟས་ནས་མགོ་བོ་ཞིག་
གཡུག་པ་ནི་ད་ག་རེ་བྱེད་དམ་ཞེས་པའི་བརྡ་རེད། ངས་ལན་གང་
ཡང་མ་བྱིན་པར་བསྡད་པ་ཡིན།
“ད་སྦག་སྦག་བཞག་སྟེ་སྒོར་མོ་འཚོལ་བར་སོང་།” ཞེས་
ང་ལ་ཐབས་ཤེས་ཤིག་བསླབས་ཁུལ་བྱས། ངས་དེར་མ་ཉན་པར་
བསམ་གཞིགས་བྱེད་པ་དང་སྦྲགས་ངོ་ཤེས་སུ་ཞིག་གིས་ང་ལ་
རོགས་རམ་བྱ་ཐུབ་མིན་ལ་དཔྱད་པ་བཏང༌།
“རྡོ་རྗེ་དོན་གྲུབ།” གློ་བུར་དུ་ཐོན་པའི་རྒྱུས་མངའ་ཅན་
གྱི་སྐད་ངག་འདིས་ང་ལ་ཚོར་བ་མི་འདྲ་བ་ཞིག་སྤྲད་པས་དེ་མ་
ཐག་ངས་གཡས་བལྟ་གཡོན་བལྟ་ཞིག་བྱས་པ་ཡིན། མཱ་ལེ་ཡཱ་ངའི་
འགྲམ་དུ་སླེབས་ཡོད་པ་མ་ཟད། ང་དང་མགྲོན་བདག་གཉིས་ཀྱི་
གདོང་པར་རེས་ལྟ་བྱེད་ཀྱི་འདུག ངའི་བསམ་པར་ད་ཡང་རྙོག་
55



རྡོ་རྗེ་དོན་གྲུབ།
དྲ་ཇེ་མང་ལ་འགྲོ་སོང་སྙམ་པ་མ་ཟད། དེ་རིང་ནས་བཟུང་སྦག་
སྦག་དང་ལག་ཁྱེར་ཁ་པར་གཉིས་ཀྱང་ང་དང་བྲལ་བ་མ་ཟད་
མགྲོན་བདག་གིས་ཀྱང་རང་ཉིད་བཙོན་པ་ཞིག་ཏུ་བསྒྱུར་བར་ཐེ་
ཚོམ་མི་འདུག་སྙམ་བྱུང་། མཱ་ལེ་ཡཱ་ཡིས་ངའི་སྐྱོ་མདོག་གི་ཉམས་
དང་མདངས་ཡལ་བའི་ངོ་གདོང་ལ་ཞིབ་མོ་ཞིག་བལྟས་ཏེ་མགོ་བོ་
སྨད་ཙམ་བྱས།
“རྡོ་རྗེ་དོན་གྲུབ། ཁྱོད་གང་དུ་འགྲོ་རྩིས་ཡོད་དམ།”
“ལྡི་ལི་ལ།” མཱ་ལེ་ཡཱའི་ངག་འཇམ་པའི་སྐད་ཆ་དེར་ང་
སེམས་འགུལ་ཐེབས་པས་ངའི་ཁ་ནས་ཚིག་གསུམ་མ་གཏོགས་
ཐོན་མ་ཐུབ།
“ད་ཁྱེད་རང་སོང་། མགྲོན་གླ་ངོས་རྩིས་རྒྱག” མཱ་ལེ་ཡས་
མིག་ཟུང་མཆི་མས་བཀང་སྟེ་ང་བསྐྱབས་སོང་། དེ་མ་ཐག་ངས་
ཚད་མེད་པའི་དགའ་ཚོར་ཞིག་འཁུར་ནས་རྒྱུག་ཕྱིན་སྐབས།
“རྡོ་རྗེ་དོན་གྲུབ། རྡོ་རྗེ་དོན་གྲུབ།”
“ཡ།”
“སྦག་སྦག་མི་ཞོན་ནམ།” མ་ལེ་ཡས་ཕྱིར་བོས་བྱུང་། སྤྱིར་
ངས་སྦག་སྦག་ཞོན་རྒྱུ་བརྗེད་སོང་བ་མིན་ཡང་། མཱ་ལེ་ཡཱའི་མདུན་
ནས་སྦག་སྦག་ཞོན་པའི་སྤོབས་པ་མ་འདང་བ་ནི་རང་ཉིད་ཀྱིས་
མོ་ལ་མི་འོས་པའི་བྱ་བཞག་མང་པོ་ཞིག་སྤེལ་བས་ཡིན།
56



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ངོས་སྦག་སྦག་ཞོན་ནས་ཅུང་ཙམ་བསྐྱོད་རྗེས་ཕྱིར་མིག་
ཅིག་བལྟས་པ་ཡིན། མཱ་ལེ་ཡ་མགྲོན་ཁང་གི་སྒོ་འགྲམ་ན་ངའི་རྗེས་
ལ་བལྟས་ནས་བསྡད་ཡོད་པ་མ་ཟད། ངའི་ཕྱིར་མིག་མཐོང་མ་
ཐག་ལག་གཡས་པ་བར་མེད་དུ་གཡུག དེ་འཕྲལ་ངའི་སེམས་ལ་
དྲན་པ་ནི་འགྱོད་བཤགས་ཆུང་ཆུང་ཞིག་སྟེ་ངས་མོ་ལ་ཐུགས་རྗེ་
ཆེ་ཞིག་ཀྱང་ལབ་མེད་པ་དེ་རེད། སྐབས་དེར་ངས་རང་ཉིད་ཇི་
འདྲའི་གླེན་པ་ཞིག་རེདཨང་སྙམ་མྱོང་། །
ལྔ་བ།
ང་ལྡི་ལི་ལ་སླེབས་པའི་སྔ་དྲོ་ཞིག་ལ། ངས་ལག་ཁྱེར་ཁ་པར་
བཙོང་བའི་མ་དངུལ་ཁྱེར་ནས་ཟ་ཁང་ཆུང་ཆུང་ཞིག་ཏུ་ཞོགས་
ཟས་ཤིག་ཟ་བར་སོང་། ཆེས་མཐའ་མཇུག་ན་ཡོད་པའི་སྒྲོག་ཙེ་
སྟོང་བ་དེར་བསྡད་རྗེས་ཡར་མར་གཡས་གཡོན་ལ་བལྟ་ཡག་ཅིག་
བྱས་ཡིན། གཡས་ཕྱོགས་གྲུ་ཟུར་ན་ཡོད་པའི་སྒྲོག་ཙེ་དམར་པོ་
དེའི་འགྲམ་ན་བཙུན་མ་ཞིག་བསྡད་འདུག་ལ། ངས་ཕར་བལྟས་
པ་དང་མོས་ང་ལ་ཚུར་བལྟས་པ་གཉིས་དུས་གཅིག་ལ་འཁེལ་པས་
མོས་ངོ་ཚའི་ཉམས་དང་བཅས་མགོ་བོ་སྨད་བྱུང་། ངས་དྲན་ཚུལ་
ཞིག་ལ་ཁོ་མོ་ནི་ཆེས་རྒྱུས་མངའ་ཅན་ཞིག་ཏུ་སྣང་བྱུང་། ཡིན་ན་
ཡང་བསམ་བློ་ཇི་ལྟར་བཏང་ཡང་དོན་དངོས་ཁོ་མོ་སུ་ཡིན་པ་



རྡོ་རྗེ་དོན་གྲུབ།
རྟོགས་ཐུབ་མ་སོང་།
ཞོགས་ཇ་ཟོས་ཏེ་རིན་པ་རྩིས་རྒྱག་ཏུ་སོང་བ་ན། སྦྱིན་
བདག་འཛུམ་ཙམ་གྱིས་བཙུན་མ་དེས་སྤྲད་སོང་ཟེར། ང་ཤིན་ཏུ་
ཡ་མཚར་ཏེ་དོན་དངོས་བཙུན་མ་དེ་སུ་ཞིག་ཡིན་པ་ཤེས་འདོད་
ཆེན་པོ་ཞིག་སྐྱེས་བྱུང་། ཟ་ཁང་ཕྱི་ལོགས་སུ་བུད་ནས་ཡར་མར་
ལ་ལྟ་དུས་བཙུན་མ་དེ་མངར་ཟས་བཙོང་སའི་ཚོང་ཁང་ཞིག་ཏུ་
འཛུལ་སོང་བ་མ་ཟད། ནང་ལོགས་ནས་ངའི་ཕྱོགས་ལ་ཕྱིར་མིག་
ཅིག་བལྟས་བྱུང་། ང་དེ་བས་ཀྱང་ཡ་མཚར་ནས་ཁོ་མོའི་རྗེས་སུ་
ཚོང་ཁང་དེར་བསྐྱོད་ཡིན། ང་དེར་སླེབས་མ་ཐག་ཁོ་མོས་ཀྱང་
ངོས་ཀྱི་པར་ཞིག་ལ་ངོ་གདོང་ཕྱོགས་པ་ལས་ངའི་ཕྱོགས་སུ་ངོ་
གདོང་གཡོ་ཙམ་ཡང་མ་བྱས། ང་སྒོ་ལ་ཡོང་ནས་ཅུང་ཙམ་བསྡད་
རྗེས་མོ་ཡང་སྒོར་ཐོན་ཏེ་ལམ་གྱི་གཡས་ཕྱོགས་སུ་བུད་སོང་། ངས་
ཁོ་མོའི་རྗེས་སུ་ལྟ་བཞིན་དུ་བསམ་བློ་ཞིག་བཏང་བ་ན། ཁོང་ལ་
སྐད་ཆ་ཞིག་བཤད་ཐུབ་ན་ཡང་སྙིང་ཁོ་མོ་སུ་ཡིན་པ་གསལ་བོ་
ཤེས་ཐུབ་སྙམ་ནས་རྗེས་ལ་བརྒྱུགས།
“ཨ་ནེ། ཨ་ནེ།(བཙུན་མ།)” ཞེས་བོས་པ་ཡིན།
“་”ཁོ་མོ་ཚུར་འཁོར་བྱུང་།
“ཞོགས་ཟས་རིན་འབབ་ཁྱེད་ཀྱིས་གནང་པས་ཐུགས་རྗེ་
ཆེ།” ངས་གོ་སྐབས་དེ་བཟུང་ནས་ཁོ་མོར་ཞིབ་མོས་བལྟས་པ་
58



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ིན། །
“དེར་སྐྱོན་ཡོད་པ་མ་རེད།” ཅེས་བཤད་མ་ཐག་ང་ཧོན་
ཐོར་ནས་བརྒྱལ་ལ་ཁད་བྱས། རྒྱུ་མཚན་ཁོ་མོ་ནི་ངས་ཆེས་ཐོག་
མར་མགོ་སྐོར་གཏོང་སའི་བཀྲ་གཡང་རེད། ངས་མོ་ལ་བལྟས་ནས་
འདུག་རྒྱུ་ལས་ཚིག་གཅིག་ཀྱང་ཁ་ནས་མ་ཐོན། དངོས་གནས་
བཤད་ན་ངེད་གཉིས་ནི་ཆུང་དུས་ནས་འབྲེལ་འདྲིས་ཟབ་པ་མ་
ཟད། མི་ཚེ་མཉམ་སྐྱེལ་གྱི་དམ་བཅའ་ཡང་བཞག་མྱོང་། འོན་ཀྱང་
ངས་དབྱིན་མོ་ཚོ་ངོ་ཤེས་སུ་གྱུར་པ་ནས་བཟུང་དེ་དག་དང་འབྲེལ་
བ་ཆེ་རུ་ཕྱིན་པ་དང་། མཐར་ལུས་འབྲེལ་སོགས་ཀྱི་འབྲེལ་ལམ་
འདྲ་མིན་བྱུང་རྐྱེན། ངས་བཀྲ་གཡང་ལ་བཅངས་པའི་བརྩེ་དུང་
ཇེ་ཆུང་ནས་ཇེ་ཆུང་དུ་གྱུར། རྗེས་སུ་ང་མོའི་སར་འགྲོ་རྒྱུ་ལས་
དབྱིན་མོ་ཚོའི་སར་འགྲོ་རྒྱུར་དགའ་སྣང་ཆེ་བས། མོས་ང་ལ་སྤྲད་
པའི་ཟླ་གཅིག་གི་འཁྱམ་ཡུན་གྱི་དུས་ཚོད་ནི་ལོ་གཅིག་དང་ཟླ་བ་
ཁ་ཤས་ཕྱིན་སོང་། དེའི་རིང་ལ་ངས་ཁོ་མོ་ལ་ཁ་པར་ཞིག་ཀྱང་ཕལ་
ཆེར་བཏང་མེད་ཟེར་ན་ཆོག་ཀྱང་། ཁོ་མོས་ལྷད་མེད་པའི་བརྩེ་
དུང་ཞིག་སེམས་ལ་བཅངས་ནས་ཕོ་གསར་ཞིག་གི་ངོ་གདོང་ལ་
ཡང་བལྟས་མྱོང་མེད་ཟེར་བ་མིའི་ཁ་བརྒྱུད་ནས་རྟོགས་བྱུང་། དེ་
སྔོན་སྐལ་བཟང་དོན་གྲུབ་ཀྱིས་ཁ་པར་བཏང་ནས་རྡ་སར་བསུ་
དུས་ངས་ཀྱང་ཆུང་དུས་ཀྱི་བརྩེ་བ་དང་རོགས་པ་ཚོའི་རེ་བ་ལ་



རྡོ་རྗེ་དོན་གྲུབ།
བརྟེན་ནས་གཡོ་སྒྱུ་མེད་པའི་འབྲེལ་ལམ་གསར་བ་ཞིག་འཛུགས་
དགོས་བསམ་རུང་། དབྱིན་མོ་ཚོ་དང་འབྲེལ་བ་ལམ་སང་གཅོད་
མ་ཐུབ་པས་གནས་ཚུལ་འདི་འདྲ་ཞིག་དང་དུས་ཚོད་འདི་འདྲ་
ཞིག་ཤར་བ་རེད། །
“རྡོ་རྗེ་དོན་གྲུབ། དེང་སང་ག་རེ་བྱེད་ཀྱི་ཡོད་དམ།”
“དམིགས་བསལ་གང་ཡང་བྱེད་ཀྱི་མེད།”
“ད་འཁྱམ་ཉུལ་མ་བྱེད། སྐལ་བཟང་དོན་གྲུབ་བཞིན་
འདུག་ཤེས་དང་བསམ་ཤེས་བྱེད་ཐུབ་ན་ཡག་པོ་ཡོད་པ་རེད།”
ཅེས་བསླབ་བྱ་བརྒྱབ་བྱུང་། དེ་འཕྲལ་ངས་ཅི་ཤོད་འདི་ཤོད་མེད་
པར་ཡར་མར་ལ་བལྟ་ཙམ་གྱིས། “སྐལ་བཟང་དོན་གྲུབ་དེང་སང་
ག་བར་ཡོད་པ་རེད་དམ།”ཞེས་དྲིས་པ་ཡིན།
“ཁོས་སྔར་བཞིན་དགེ་རྒན་གྱི་ལས་ཀ་བྱེད་ཀྱི་ཡོད་པ་
རེད།”ཅེས་ལན་བཏབ་པ་དང་མོས་ཀྱང་ཡར་བལྟ་མར་བལྟ་ཞིག་
བྱས།
“བཀྲ་གཡང་། ཁྱེད་བཙུན་མ་བྱེད་རྒྱུའི་བསམ་བློ་ཇི་ལྟར་
འཁོར་བྱུང་།” ཞེས་ངས་མ་ཤེས་ཁུལ་གྱིས་དྲིས་པ་ཡིན།
“ངས་སྔོན་མ་ནས་བཤད་མྱོང་ཡོད། གལ་སྲིད་ང་ཁྱེད་
དང་མཉམ་དུ་མི་ཚེ་སྐྱེལ་མ་ཐུབ་ན་ངས་ཕོ་གསར་གཞན་པ་ཞིག་
དང་དུས་ནམ་ཡང་མི་འགྲོགས་ཞེས་ལབ་མྱོང་མོད། ཁྱེད་དང་
| 8



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ངེད་གཉིས་ལས་དབང་གིས་འགྲོགས་དཀའ་བས་ང་ཨུ་ཐུག་ནས་
བཙུན་མ་བྱས་པ་ཡིན། འོན་ཀྱང་ཆོས་པ་རྣམ་དག་ཅིག་ངས་
འཇོན་དཀའ་མོ་རེད།”ཅེས་མིག་མཐའ་མཆི་མས་བཀང་སྟེ་ལབ་
བྱུང་། །
ངས་ཅི་ཞིག་བཤད་དགོས་པའང་མ་ཚོར་བས་ཁོ་མོའི་
མིག་མཐར་འཁོར་བའི་མཆི་མ་འགོག་ཐབས་ལ་བསམ་བློ་
བཏང་། །
“ཁྱེད་དགོན་པ་གང་དུ་ཡོད་དམ།”ཞེས་བསམ་ཐོག་ན་
མེད་པའི་དྲི་བ་ཞིག་ངག་ནས་ཤོར། “ད་བར་དུ་རྡ་སའི་ཉེ་འགྲམ་
གྱི་བཙུན་དགོན་དེར་བསྡད་པ་ཡིན་ཡང་། མི་ཚང་མའི་མཐོང་
སྣང་ལ་བདེ་བོ་ཡོད་ས་མ་རེད། སྐད་ཆ་འདྲ་མི་འདྲ་མང་པོ་ཐོས་
བྱུང་། དེར་བརྟེན་བལ་ཡུལ་དུ་འགྲོ་རྩིས་ཡོད།”ཅེས་མགོ་བོ་སྨད་
ནས་བཤད་བྱུང༌། །
“བལ་ཡུལ་ལ་ནམ་འགྲོ་རྒྱུ་”ཞེས་ངས་སླར་ཡང་གང་མང་
ཞིག་ཤེས་འདོད་ཀྱིས་དྲིས་པ་ཡིན།
“ད་འགྲོ་རྒྱུ་ཡིན།” བཀྲ་གཡང་གིས་ཚིག་འབྲུ་འདི་བཞི་
བོ་བཤད་མ་ཐག་ངོ་གདོང་ལག་པས་བཀབ་ནས་རྒྱུག་སོང་། ངས་
མོ་ལ་སེམས་གསོ་ཞིག་བྱ་ཕྱིར་རྗེས་འདེད་གཏོང་བར་བརྩམས་པ་
ན། རླངས་འཁོར་ཞིག་ཏག་ཏག་ངའི་མདུན་དུ་བསྡད་པས་ངའི་



རྡོ་རྗེ་དོན་གྲུབ།
འགྲོ་ལམ་བཀག ང་ཁོང་ཁྲོས་འབར་གྲབས་བྱས། ངས་རླངས་
འཁོར་དེ་བསྐོར་བ་ཞིག་བརྒྱབ་སྟེ་བཀྲ་གཡང་སོང་ཕྱོགས་སུ་ལྟ་
དུས་རླངས་འཁོར་དང་ཁྱིམ་པ་འགའ་མ་གཏོགས་ཆོས་གོས་གྱོན་
པའི་གཟུགས་རིས་ཤིག་ངའི་མཐོང་ལམ་དུ་མ་མངོན། རྨི་ལམ་ལྟ་
བུའི་ངང་ཚུལ་འདིས་ངའི་ཡིད་སེམས་ལ་ཚད་ལས་བརྒལ་བའི་
སྡུག་བསྔལ་སྤྲད་པས་ངའི་སེམས་ཆུང་དམར་པོ་དེ་སྨུག་པས་
བཟུང་བའི་རྫ་རི་ཞིག་དང་ཀུན་ནས་མཚུངས།
ཉིན་དེའི་དགོང་དྲོ་ངས་སྦག་སྦག་ཞོན་ནས་ལྡི་ལི་གྲོང་
ཁྱེར་ནས་ཡར་རྒྱུགས་མར་རྒྱུགས་འགའ་བྱས་ཀྱང་བཀྲ་གཡང་
དང་གཏན་ནས་མཇལ་མ་ཐུབ། ང་དེ་ལས་མི་སྐྱིད་པ་ཞིག་ཏུ་
ཆགས་པས་ཞབས་བྲོ་ཁང་ཞིག་ཏུ་འགྲོ་རྒྱུ་དྲན། །
ས་རུབ་མ་ཐག་སྟོད་ཐུང་ཚིལ་དྲེག་ཅན་དེ་གྱོན་ནས་ཁང་
བརྩེགས་ཤིན་ཏུ་མཐོ་བའི་ཞབས་བྲོ་ཁང་ཞིག་གི་སྒོ་མོ་འགྲིམས།
ནང་དུ་ཐོན་མ་ཐག་དལ་དལ་ལྷོད་ལྷོད་ངང་ཞབས་བྲོ་ལ་རོལ་
བཞིན་པའི་ཆ་ལྡན་གཞོན་ནུ་ཚོ་མཐོང་པས་ང་ཧ་ཅང་སྐྱོ་སྣང་ཞིག་
སྐྱེས་པ་མ་ཟད། དེ་སྔོན་དབྱིན་མོ་ཚོ་དང་མཉམ་དུ་སྐྱིད་པོ་གཏོང་
བར་སོང་བའི་མཚན་མོ་རེ་རེ་ཡིད་ལ་རང་ཤུགས་ཀྱིས་ཤར། དེ་
ནས་ངས་མི་ཚོགས་ཀྱི་དཀྱིལ་ནས་ས་ལྡིང་གནམ་ལྡིང་བྱས་ཏེ་རང་
ཉིད་ཀྱི་སྐྱོ་སྣང་དང་དྲན་གདུང་འཇགས་ཐབས་བྱས་དུས་དབྱིན་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མོ་ཞིག་ངའི་སར་སླེབས་བྱུང༌།
“ཧ་ལོ། དེ་ལྟར་མ་བྱེད། སྒྲ་དབྱངས་དེ་ཞབས་བྲོ་དལ་
མོ་དང་མཐུན་པའི་སྒྲ་དབྱངས་རེད།” ཅེས་ཟེར་བ་དང་། དོན་
མེད་ཐེ་གཏོགས་བྱེད་མཁན་ལ་ང་དེ་བས་ཁོང་ཁྲོ་ལངས་པས་
འགྲམ་ལྕག་ཅིག་གཞུས་པ་ཡིན།
“གཞུས། གཞུས།” རྩུབ་སྒྲ་མང་པོ་ཞིག་གཡས་གཡོན་ནས་
གྲགས་བྱུང༌། །
“མ་གཞུས། དལ་མོ་ཕྱི་ལོགས་སུ་ཁྲིད་ཤོག” སྐད་
གདངས་སྦོམ་པོ་ཅན་ཞིག་གིས་མཆུ་ཏོར་མཛུབ་མོ་བཀབ་ནས་ཅ་
ཅོ་མ་བྱེད་ཅེས་པའི་བརྡ་དང་བཅས་དེ་ལྟར་མངགས་བྱུང་། ཕོ་
གསར་སྟག་འདྲ་བ་ལྔ་ཡིས་ངའི་གཡས་གཡོན་ནས་འཇུས་ཏེ་སྒོའི་
ཕྱི་ལོགས་སུ་ཁྲིད། དེ་ནས་ཡར་བལྟ་མར་བལྟ་བྱས་ཏེ་ཕར་ཕྱོགས་
ཀྱི་སྡོང་གསེང་དེར་འཐེན།
“དཔའ་བོ་ཡིན་ན་ད་ཤོག་དང་།” ཞེས་བཤད་བྱུང༌།
དབྱིན་མོ་དེའང་སླེབས་འདུག ང་ནི་འཇིགས་སྐྲག་གིས་འདར་
གསིག་གསིག་བྱས་པས་ལན་གཅིག་ཀྱང་ཁ་ནས་ཐོན་མ་ཐུབ།
“དགོངས་དག ཐུགས་རྗེ་གཟིགས། ང་ནོར་འདུག”
ཅེས་ཞུ་བ་འཐེན་པ་ཡིན།
“ཧ་ཧ་ཧ།”



རྡོ་རྗེ་དོན་གྲུབ།
“ཧ་ཧ་ཧ།”ཁོང་ཚོ་མཉམ་གཅིག་ཏུ་ཧབ་དགོད་ཅིག་བྱས།
“ཞོགས་པ་ཁོང་དང་ཨ་ནེ་་་་” ཞེས་ཕོ་གསར་གཟུགས་
རིང་ཅན་དེས་བཤད་བྱུང་། དེ་མ་ཐག་ངའི་སེམས་ལ་ཁོང་ཚོས་
དེ་རིང་ཞོགས་པ་ནས་ང་ནི་མཐོང་ཟིན་འདུག་ཨང་སྙམ་བྱུང་།
“ཨ་ནེ་དེ་ཁོའི་དགའ་རོགས་ཡིན་རྒྱུ་རེད། ཕལ་ཆེར་མགྲོན་
ཁང་ཞིག་ཏུ་བསྡད་ཡོད་པ་ཐག་གིས་ཆོད།” ཅེས་མ་ཤེས་ཤེས་
མདོག་གིས་བཤད་པས། ང་དངོས་གནས་ཁོང་ཁྲོ་ལངས་བྱུང་།
“ཨ་ནེ་ལ་ཇུས་གཏོགས་དགོས་པ་མ་རེད།” ཅེས་སྐད་
ཤུགས་ཆེན་པོས་ལབ་པ་ཡིན།
“སྤྲང་པོ་འདི། སྤྲང་པོ་འདི་དཔའ་མདོག་ལ།”ཞེས་མི་
ཆུང་ཞིག་གིས་བཤད་པ་དང་གཟུགས་རིང་དེ་མདུན་དུ་བཅར་
བྱུང་། དེ་སྔོན་འདར་གསིག་གསིག་ངང་ཞུ་བ་འཐེན་པའི་འཇིགས་
སྣང་དེ་གར་སོང་ཆ་མེད་ཡིན་པས་ང་ལ་དཔའ་སྤོབས་ཆེན་པོ་ཞིག་
འཕར་བྱུང༌།
“སྤྲང་པོ་ག་རེ་སྤྲང་པོ། སྐྱབས་བཅོལ་བ་ཡིན་པ་གཅིག་
པ་རེད། དཔའ་པོ་ཡིན་ན་རེ་རེ་བཞིན་ཤོག་དང་། ང་ཤི་ན་གསོན་
ན་མི་རྐྱང་ཞིག་ཡིན།” ཞེས་ཕུ་ཐུང་གྲུ་མོའི་ཡན་ལ་བརྗེས་ནས་
དཔའ་སྐད་བཤད་དུས་ཁོང་ཚོས་ཕན་ཚུན་གྱི་གདོང་ལ་བལྟ་ཙམ་
བལྟ་ཙམ་བྱས་པ་ལས་ང་ལ་བལྟ་ཕོད་མཁན་གཅིག་ཀྱང་མི་འདུག
64



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཨ་ནེ་དེ་ཁོའི་དགའ་རོགས་ཡིན་ས་རེད་ཟེར་མཁན་དེ་ང་དང་ཉེ་
ས་ན་ཡོད་པས་ངས་མཆིལ་མ་ཞིག་འཕངས་པ་ཡིན།
“ག་རེ་བྱས་སམ།” ཁོས་ང་ལ་འཁོར་བཞིན་ཁུ་ཚུར་
བཅངས།
“ནང་བའི་ཨ་ནེ་ཡི་དགའ་བོ་སྒྲིག་ཆོག་གི་རེད་དམ། ཁྱེད་
ཀྱི་ཨ་མ་ཨ་ནེ་ཡིན་དུས་ཁྱེད་རང་སྐྱེས་པ་ཡིན་ས་རེད། ཨེ་རེད།”
ཅེས་སྐད་གདངས་མཐོན་པོས་ལབ་པ་ཡིན། ཁོ་ཚོས་ང་སྨྱོན་པ་
ཞིག་ཏུ་སྣང་བ་འདྲ། དེ་ལྟར་མིན་ན་ཚང་མས་ངའི་སྐད་ཆར་ཡ་
ལན་མི་སྤྲོད་པར་གཅིག་རྗེས་གཅིག་གིས་དེད་ནས་འགྲོ་དགོས་
དོན་ཅི།
བསམ་བློ་ཡག་པོ་ཞིག་བཏང་ན་ཁོང་ཚོ་བཀྲ་གཡང་ལ་
དོགས་པ་ཟ་བར་རྒྱུ་མཚན་མེད་པ་མ་རེད། དེང་སང་ང་ཚོའི་
སྐྱབས་བཅོལ་ལུང་བ་ན་འདི་འདྲའི་རིགས་ཀྱི་གསར་འགྱུར་ཧ་
ཅང་མང་བས། ཁོང་ཚོས་དེ་དག་མཐོང་ཐོས་ཡོད་ཚོད་རེད། འོན་
ཀྱང་བཀྲ་གཡང་ལྟ་བུའི་ཡ་རབས་བླ་མེད་ཀྱི་བུད་མེད་ཅིག་གིས་
བཙུན་མ་ཚོའི་ཁ་གཡང་ལ་རི་མོ་ནམ་ཡང་ཕབ་མི་སྲིད་པ་ངས་
ཐག་བཅད་ནས་བཤད་ཐུབ།



རྡོ་རྗེ་དོན་གྲུབ།
དྲུག་པ།
ངས་ལྡི་ལི་གྲོང་ཁྱེར་ནས་བསམ་གཞིགས་ཀྱི་དབུགས་
རིང་གཏོང་བཞིན་ལོ་ངོ་བཅུ་འགོར་སོང་། ཁང་ཆུང་མདུན་གྱི་མེ་
ལོང་ཆུང་ཆུང་དེར་བལྟ་ཐེངས་རེར་རང་ཉིད་ཀྱི་སྐྲ་འདབས་སུ་
བབས་པའི་ཁ་བ་ལ་སྡང་སེམས་སྐྱེས་ཤིང་། དཔྲལ་བ་ལ་ཕབ་པའི་
ལོ་ཚད་ཀྱི་རི་མོ་ལ་ཡིད་མུག་སྐྱེས་མྱོང་། ཡིན་ཡང་ངའི་ལོངས་སྤྱོད་
དུ་གྱུར་ཟིན་པའི་སྦག་སྦག་དང་ལག་ཁྱེར་ཁ་པར། བཀྲ་གཡང་།
ཙཱང་ཀྲང་ཤི མཱ་ལེ་ཡཱ། ནཱ་ཐཱ་ཤི་སོགས་ཉི་མ་རེ་རེར་དྲན་པ་མ་ཟད་
དེ་དག་དང་འདྲ་གཟུགས་རེར་མཐོང་དུས་བསམ་གཞིགས་ཀྱི་
ཀློང་ནས་དྲན་པ་བརླགས་མྱོང་ལ་འགྱོད་གདུང་གི་ཁྲོད་ནས་རང་
ཉིད་ལ་གཞུས་མྱོང་། འདི་ལྟར་བསམ་ན་ང་ཡང་འཇིག་རྟེན་དུ་
ཡོང་བར་སྙིང་བོ་མ་བྱུང་པས་ད་དངོས་གནས་སྙིང་བོ་ཡོད་པའི་
ལས་དོན་ཞིག་སྒྲུབ་ཐུབ་པར་བསམ་བློ་བཏང་། རེད་ཡ། མི་ཚེ་
འདིར་སྐྱིད་ན་སྙིང་གཏམ་བཤད་ས་དང་སྡུག་ན་མཆི་མ་འདོན་
སའི་གཏན་གྲོགས་ཤིག་ཅིས་ཀྱང་དགོས་པས་སུ་ཞིག་དང་བློ་ཁ་
མཐུན་མིན་ལ་ཞིབ་འདང་རྒྱག་དགོས་པ་མ་ཡིན་ནམ། བོད་པའི་
བུད་མེད་ནི་ང་ལྟ་བུའི་ལོ་ཚད་ལས་བརྒལ་བ་ཞིག་གིས་བཀུག་
དཀའ་བ་མ་ཟད་དངུལ་སྒོར་མེད་ན་དེ་བས་བལྟ་མཁན་ཡང་
66



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དཀོན། དབྱིན་མོ་ཞིག་དང་མི་ཚེ་སྐྱེལ་ན་ཕ་ཡུལ་གྱི་མི་མང་གིས་
འཕྱ་དམོད་བྱེད་སྲིད་པ་མ་ཟད་རང་ཉིད་ཀྱི་ཚེ་མཇུག་ཀྱང་དེ་
འདྲའི་བློ་བདེ་ཞིག་ཡིན་མི་སྲིད། འདི་ལྟར་ད་ནི་ཇི་ལྟར་བྱེད་ན་
བཟང་མིན་ལ་བསམ་བློ་བཏང་། །
མིག་ཟུང་ཇི་ལྟར་བཙུམས་ནས་བསམ་བློ་བཏང་ཡང་རང་
ཉིད་ལ་འགྲོ་སོང་ཉུང་ཤོས་དང་འགུག་སླ་ཤོས་དབྱིན་མོ་རང་ཡིན་
པས་ཉིན་ཞིག་གི་དགོང་མོ་ཡང་ཞབས་བྲོ་ཁང་ཞིག་ཏུ་མི་འགྲོ་ག་
མེད་ཆགས། ང་དེང་རབས་གཞོན་ནུའི་ཞབས་བྲོ་ཁང་དུ་སླེབས་
དུས་ཆ་ལྡན་གཞོན་ནུ་ཚོའི་རྐང་པ་འགུལ་བསྐྱོད་དང་གཟུགས་པོ་
གཡོ་འགྲོས་ཀྱིས་སྤྲོ་སྣང་ཞིག་སྦྱིན་པས་ངས་ཡུན་རིང་ཞིག་ལ་
བལྟས་པ་ཡིན།
“ཀྱེ། ང་དང་མཉམ་དུ་ཞབས་བྲོར་རོལ་ཆོག་གམ།” ཕྲ་
ཞིང་འཇམ་པའི་སྐད་ངག་འདིས་ངའི་མིག་རྒྱང་བཀག་པས་ངས་
ཀྱང་གཡས་ཕྱོགས་སུ་འཁོར་ཙམ་བྱས། ཏག་ཏག་གཟུགས་བྱད་
དྲང་ཞིང་རིང་བ། ངོ་གདོང་དཀར་ཞིང་གཙང་བ། མིག་ཟུང་སྒོར་
ཞིང་གཡོ་བ། ཁ་སྒོ་དམར་ཞིང་ཆུང་བ། སྣ་རྩེ་རིང་ཞིག་རྣོ་བ། རྣམ་
རིག་གྲུང་ཞིང་རྒོད་པ་ལྟ་བུའི་དབྱིན་མོ་སྐྲ་སེར་མ་ཞིག་གིས་ངའི་
ཨ་ལན་ལ་སྒུག་ནས་འདུག དེ་མ་ཐག་ང་མོའི་རྣམ་པ་དང་སྐད་
ངག་ལ་སེམས་ཤོར་ནས་ཡར་ལངས་ཏེ་ཞབས་བྲོའི་གར་སྟེགས་སུ་



རྡོ་རྗེ་དོན་གྲུབ།
བསྐྱོད། སྒྲའི་དབྱངས་རྟ་དལ་མོ་ཞིག་གྲགས་པ་དང་བསྟུན་ངེད་
གཉིས་ཀྱང་ལག་འཇུ་ཡིས་རྐང་བྲོར་ཞུགས་པ་དང་མཉམ་དུ་སྐད་
ཆ་སྣ་ཚོགས་གྱི་གཏམ་གླེང་བྱས།
“ཁྱེད་ཀྱི་མིང་ལ་ཅི་ཟེར་རམ།”
“ངའི་མིང་ལ་རྡོ་རྗེ་དོན་གྲུབ་ཟེར།”
“ངའི་མིང་ལ་ཐའོ་སི་ལི་ཟེར་བ་ཡིན།”
“གང་ནས་ཡོང་བ་ཡིན་ནམ།”
“ཨ་རི”
“ང་ཨ་རིའི་མི་ལ་ཤིན་ཏུ་དགའ།”
“ཁྱེད་གཉེན་སྒྲིག་བྱས་ཡོད་དམ།”
“མེད། ཁྱེད་ལྟ་བུའི་བུད་མེད་ཅིག་ལ་སྒུག་ནས་ཡུན་རིང་
འགོར་སོང་།”
ངེད་གཉིས་འདི་ལྟར་གླེང་མོལ་གང་མང་བྱས་པའི་མཐར་
ང་འདོད་ཆགས་ཀྱིས་སྒུལ་ཏེ་མོའི་གདོང་ལ་ཁ་ཡང་ཡང་སྦྱར་བ་
ཡིན། མོས་འདོད་པའི་ཚུལ་གྱིས་ང་ལ་འཐམ་གྱི་འདུག ང་ལ་ཁག་
མེད་དེ་ལྡི་ལིར་ཡོང་ནས་ལོ་གང་མང་རིང་ལ་བུད་མེད་ཅིག་གི་བྲོ་
བ་མྱངས་པ་ཐེངས་གཅིག་ཡིན་ལ། ཐེངས་གཅིག་པོ་དེའང་འུ་ཐུག་
ཏེ་སྦག་སྦག་བཙོངས་རྗེས་གཞང་ཚོང་མ་ཞིག་ཉར་བ་ཡིན། །
“ཁྱེད་ཅིའི་ཕྱིར་བོད་པ་ཞིག་དང་གཉེན་སྒྲིག་མ་བྱས་པ་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཡིན།”
“ང་ཚོའི་བོད་ཀྱི་བུད་མེད་ལ་ཕྱི་རྒྱལ་བུད་མེད་ནང་
བཞིན་བྲོ་བ་མི་འདུག” ངས་མོའི་རྣམ་འགྱུར་ལ་ལྟ་བཞིན་རང་
ཉིད་ལ་ཉམས་མྱོང་ཡོད་ཁུལ་གྱིས་ལན་བརྒྱབ་པ་ཡིན། སྤྱིར་ཡིན་
ན་ངས་ཀྱང་བོད་ཀྱི་བུད་མེད་ཅིག་འདོད་ཀྱི་ཡོད་མོད། རང་གི་
དོན་དག་འགྲུབ་ཆེད་འདི་ལྟར་བཤད་ཁུལ་བྱས་པ་ཡིན། དངོས་
གནས་ཡིན། ང་ལ་བོད་པའི་བུད་མེད་ཚོས་སྙིང་རྗེ་མ་གཟིགས་
པས་ལོ་བཅུའི་རིང་ཁེར་རྐྱང་དུ་ལྷག་པ་རེད། ཐའོ་སི་ལི་ཡིས་ངས་
གང་བཤད་པར་ཡིད་ཆེས་ཏེ་ང་ལ་ཡང་ཡང་འཐམ་གྱི་འདུག
“ཁྱེད་ལ་ཁྱོ་བོ་ཡོད་དམ།”
“འདིར་མེད། ཨ་རིར་ཡོད།”
“ཕྲུ་གུ་ཡོད་དམ།”
“ཡོད། གཉིས་ཡོད།” ཕྲུ་གུ་གཉིས་ཡོད་ཅེས་པའི་ཚིག་
འབྲུ་འདིས་ངའི་སེམས་ལ་བདེ་འཇགས་མིན་པའི་ཚོར་བ་ཞིག་
བྱུང་། ངས་གནས་སྐབས་ཀྱི་བདེ་བའི་ཆེད་དུ་འགྲིག་འདུག་ཅེས་
བརྗོད་རྒྱུ་ལས་འོས་འཚམ་གྱི་ལན་ཞིག་ཡིད་ལ་མ་དྲན།
“ཕྲུ་གུ་གཉིས་ཀྱིས་ད་ལྟ་ཅི་ཞིག་བྱེད་ཀྱི་ཡོད་དམ།” ངས་
རང་སེམས་ཀྱི་འཚུབ་ཆ་གནོན་ཆེད་འབྲེལ་བ་མེད་པའི་དྲི་བ་ཞིག་
འདྲི་ཁུལ་བྱས་པ་ཡིན།
69



རྡོ་རྗེ་དོན་གྲུབ།
“ཁོང་གཉིས་ལོ་བཅོ་བརྒྱད་བཅུ་དགུ་ཟིན་པའི་ན་གཞོན་
ཡིན། ད་ལྟ་ཆེས་མཐོ་སློབ་གྲྭའི་དགའ་ཚལ་ན་སློབ་སྦྱོང་བྱེད་མུས་
ཡོད། ངེད་ཕ་མ་གཉིས་ཀྱིས་ཇུས་གཏོགས་མ་བྱེད་པར་ལོ་གཉིས་
ལྷག་ཙམ་རེད། ཁོང་ཚོས་རང་ཁ་རང་གསོ་བྱེད་ཀྱི་ཡོད་པ་ལས་
ང་ཚོར་བསྟེན་གྱི་མེད། ད་སྐབས་ཆེན་པོ་ཆགས་འདུག་པས་ང་
ཚོར་ཡང་སེམས་ཁྲལ་མི་འདུག” ཅེས་འཛུམ་དམུལ་དམུལ་གྱིས་
བཤད་བྱུང་།
སྐད་ཆ་དེ་དག་གིས་ང་ལ་ཡིད་མུག་སྐྱེས་དགོས་པའི་ཚོར་
བ་ཞིག་སྤྲད་པ་ནི་རང་ཉིད་ཡར་སྐྱེས་པའི་མི་ཚད་མར་སྒུར་ལ་ཉེ་
ཡང་ད་དུང་རང་ཁ་རང་གསོ་ཡི་ལས་ཕྲན་བུ་ཙམ་ཡང་བྱེད་མི་
ཐུབ་པར་ཁྱི་སྨྱོན་བཞིན་ཡར་རྗེས་མར་རྗེས་དེད། ཕྲུ་གུ་ལོ་བཅོ་
བརྒྱད་བཅུ་དགུ་ཙམ་གྱིས་ཕ་མར་རེ་ཙམ་ཡང་བྱེད་མི་དགོས་པ་
དེར་ང་ཅུང་ཙམ་ཧང་སང་སོང་། །
མཚན་ཕྱེད་ཙམ་ཟིན་དུས་ཞབས་བྲོ་རྩེད་མཁན་མང་ཆེ་
བ་ཆང་རག་དང་ཐ་མག་སོགས་ཀྱི་ཁྲོད་ན་རང་ཉིད་ཀྱང་ངོ་ཤེས་
མ་ཤེས་ངང་གཡས་ལོག་གཡོན་ལོག་བྱས་ནས་བསྡད་འདུག
བདག་ཀྱང་ཆང་རག་ལ་འགྲམ་ཆུ་ཤོར་ཡང་དངུལ་གྱི་དཀའ་ངལ་
ཆེ་བས་འདོད་པ་བཞིན་གྱི་ལོངས་སྤྱོད་ཅིག་བྱེད་མ་ཐུབ། དེ་ལས་
ཐའོ་སི་ལི་ཡི་ཉལ་ཁང་ཕྱོགས་ལ་འགྲོ་ཐུབ་ན་ཁེ་བཟང་ཆེ་བསམ་
7o



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
པས་མོ་ལ་ཁ་ཡག་གི་སྐད་ཆ་མང་བོ་བཤད། །
“ཡིད་འཕྲོག་མ། ཁྱེད་ཀྱི་གཟིམ་ཁང་གང་དུ་ཡོད་དམ།”
“རྒྱ་གར་སྣེ་ལེན་ཁང་ཆེན། ཐོག་རྩེག་བཅུ་བའི་ཁང་མིག་
ཨང་༧༥༦ པ་རེད།”
“ངས་ཁྱེད་རང་མགྲོན་ཁང་དུ་སྐྱེལ།”
“རེད། རེད།” མོས་ངའི་འདོད་པ་རྟོགས་ཡོད་པ་ལྟར་
མོས་མཐུན་བྱས་པས་ངའི་སེམས་པ་དགའ་ལྷང་ལྷང་དང་ལུས་པོ་
དྲོད་ལམ་ལམ་དུ་གྱུར།
“ཨེ་མ། ང་ལྡི་ལི་ནས་ལོ་བཅུ་ལྷག་བསྡད་པ་ཡིན་རུང༌
མགྲོན་ཁང་འདི་འདྲའི་སྐྱིད་པོ་ཞིག་ཡོད་པ་མཐོང་མ་མྱོང་། ཁྱེད་
དངོས་གནས་བློ་རིག་ཅན་གྱི་བུད་མེད་ཅིག་རེད་འདུག དེ་ལྟར་
མིན་ན་ཆེས་སྐྱིད་པའི་མགྲོན་ཁང་འདི་འདྲ་ཞིག་ལམ་སང་རྙེད་ག་
ལ་ཐུབ་”ཅེས་ངས་ཁ་ཡག་གིས་སྐད་ཆ་བཤད་པ་ཡིན།
“རེད། ཆེས་སྐྱིད་པའི་མགྲོན་ཁང་ལ་དེ་དང་མཐུན་པའི་
སྙན་གྲགས་ཡོད་པས་དེ་བཙལ་བར་དུས་ཚོད་ཅིག་ག་ལ་དགོས།
དེང་སང་མི་ལ་དཔལ་འབྱོར་ཡོད་ན་དམིགས་ཡུལ་རང་འགྲུབ་
རེད།” ཐའོ་སི་ལི་ཡིས་རྒྱུ་མཚན་དང་ལྡན་པའི་སྐད་ཆ་བཤད་
བྱུང་། །
“ཁྱེད་ཀྱི་བཟའ་ཟླ་འདིར་མ་ཡོང་དོན་ཅི་རེད།” ངས་



རྡོ་རྗེ་དོན་གྲུབ། །
སྐད་ཆའི་ཁ་ཕྱོགས་བསྒྱུར་ནས་དྲིས་ཡིན།
“ངེད་གཉིས་ཐོག་མར་གཉེན་སྒྲིག་བྱེད་དུས་ལོ་ཉི་ཤུའི་
ཚད་གཞི་རེད། ད་ལོ་ནས་ལོ་ཉི་ཤུ་ཡོལ་འདས་ཟིན་པས་འབྲེལ་
ལམ་བཅད་ཟིན། འོན་ཀྱང་ངས་ལོ་གཅིག་གཉིས་ལ་རྒྱལ་ཁབ་
འགར་ལྟ་སྐོར་བྱས་རྗེས་ཡང་བསྐྱར་ཁོང་དང་མཉམ་དུ་གཉེན་
སྒྲིག་གཉིས་པ་དེ་བྱ་རྒྱུའི་དམིགས་ཡུལ་ཡོད། དེའི་བར་དུ་ངས་མི་
རིགས་གཞན་པ་ཚོ་དང་མཉམ་དུ་གཉེན་སྒྲིག་ཐེངས་ཁ་ཤས་ཤིག་
བྱ་རྩིས་ཡོད།” ཅེས་སྦ་གསང་མེད་པའི་སྐད་ཆ་གླེང་སྐབས་ང་
ཤིན་ཏུ་ཡ་མཚར་པས་ཕྲུ་གུ་གཉིས་གསུམ་གྱི་ཨ་མས་ལས་དོན་འདི་
འདྲ་ཞིག་སྒྲུབ་ན་རིན་ཐང་གང་འདྲ་ཞིག་ཡོད་ན་བསམ་བྱུང༌།
ཡིན་ནའང་རང་ཉིད་ལ་གྱོང་གུད་མི་ཐེབས་ཆེད་མོས་གང་བཤད་
ལ་རྒྱབ་སྐྱོར་བྱས་པ་ལས་རང་ཉིད་ཀྱི་ལྟ་ཚུལ་གྱི་སྟེང་ནས་ཚིག་
ཅིག་ཀྱང་བཤད་མ་ཐུབ། གཅིག་བྱས་ན་ང་དཔལ་འབྱོར་གྱི་ངོ་
བོར་དུང་དྲགས་པས་ཕོ་མོའི་བརྩེ་དུང་ལ་རིན་ཐང་གང་ཡང་རྙེད་
མ་ཐུབ་པ་ཡིན་སྲིད། གང་ལྟར་ངས་ཨ་སྒོར་གྱི་གཟུགས་བརྙན་
སྒོམ་ཐེངས་རེར་སེམས་ལ་དམིགས་བསལ་གྱི་བདེ་བ་རེ་ཐོབ་པས་
སྤྲེལ་ལད་ཀྱི་ཚིག་དང་ཁ་ཡག་ངོ་བསྟོད་ཀྱི་ཚིག་སོགས་ཁ་ནས་
རང་བྱུང་ལྟ་བུ་ཆགས་འདུག
དགོང་མོ་དེར་ངས་འདོད་པའི་རྩེད་འཇོ་ལ་རོལ་ནས་
72



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གང་སྐྱིད་གང་དགའ་བྱས་པས་ངར་ལྷ་ཡུལ་གྱི་ཕོ་བྲང་ཞིག་ཏུ་ཉལ་
བ་ལྟར་སྐྱིད་སྣང་བྱུང་། འོན་ཀྱང་མུན་པའི་ཡོལ་བ་ཕྱེ་ནས་ཕྱོགས་
བཞིར་དཀར་ཆ་དོད་དུས་ངས་ཞོགས་པའི་ལྷིང་འཇགས་ཀྱི་ཁ་
དབུགས་ཁྲོད་ནས་ཨ་ལོག་ཡང་ཡང་བརྒྱབ་པ་ནི་ཐའོ་སི་ལི་ང་
དང་མཉམ་འདུག་བྱ་མིན་ལ་བསམ་བློ་བཏང་བས་ཡིན།
གལ་སྲིད་མོས་ང་དང་མཉམ་འདུག་མི་བྱེད་ཟེར་ན་ངའི་
དཔལ་འབྱོར་གྱི་མ་རྩ་སོགས་རྫོགས་ཟིན་པས་འཚོ་བ་ཇི་ལྟར་སྐྱེལ་
དགོས་མིན་ལ་སེམས་ཁྲལ་ཤིན་ཏུ་ཆེ། ཐའོ་སི་ལི་བུད་མེད་ལོ་ཆེ་
ནའང་རྒས་གཉེར་གང་ཡང་མི་མངོན་པས། ངའི་འཚོ་བར་ལྟ་སྐྱོང་
ཐུབ་ན་མི་ཚེའི་ཟླ་གྲོགས་སུ་བཟུང་ན་ལེགས་སྙམ་བཞིན་པའི་
སྐབས་མོས་ལག་བརྐྱངས་རིང་པོ་ཞིག་བྱས་པ་དེས་ངའི་གདོང་ལ་
ཚ་ཐག་ཆོད་ཅིག་གཞུས་བྱུང་།
“སྨྱོན་མ། ག་རེ་བྱས་སམ།”
“ལགས། ག་རེ་བྱས་སོང་ངམ།”
“ང་ལ་གཞུས་ནས་ཅི་བྱེད།”
“དགོངས་དག ཧ་གོ་མ་སོང་།” མོས་ངག་ལྡབ་ལྡིབ་ཀྱིས་ ་
ལན་འདི་འདྲ་ཞིག་བརྒྱབ་རྗེས་ཡང་བསྐྱར་མིག་ཟུང་བཙུམས་
སོང་། ངས་རང་ཉིད་ཀྱི་འགྲོ་འདུག་སྤྱོད་གསུམ་མོ་ལ་བསྟུན་ཆེད་
སྐད་ཆ་ཁ་ཤས་གླེང་འདོད་བྱུང་།



རྡོ་རྗེ་དོན་གྲུབ།
“ཝེ། ཐའོ་སི་ལཱི།”
“ག་རེ་བྱས་སོང་།”
“མིག་ཕྱེ་དང་། ངེད་གཉིས་ཀྱིས་སྙིང་གཏམ་གླེང་།” འདི་
ལྟར་མོ་ཞོགས་ཉལ་བྱེད་པའི་གོ་སྐབས་དེ་ངས་འཕྲོག་པ་ཡིན།
“ཨ། ཉི་མ་ཤར་གྲབས་འདུག་”
“དེར་བརྟེན། ངས་ཁྱེད་རང་གཉིད་ལས་བསླངས་པ་
ཡིན།”
“དེ་རིང་ཚེས་ག་ཚོད་རེད།”
“ཚེས་བདུན་རེད།”
“ད་བྱས་ན་འགྲིག་མ་སོང་། བལ་ཡུལ་ལ་འགྲོ་རན་འདུག”
མོས་བྲེལ་འཚུབ་ཀྱི་སྐད་ཆ་འདི་དག་གླེང་སྐབས་ང་ལ་སེམས་
འཚབ་ཆེན་པོ་ཞིག་བྱུང་བ་ནི་ངས་མི་ཚེ་སྐོར་གྱི་སྐད་ཆ་ཚིག་
གཅིག་ཀྱང་བཤད་མ་ཐུབ་པར་མོ་འགྲོ་རྩིས་བྱེད་ན་ངའི་དམིགས་
ཡུལ་མི་འགྲུབ་པས་ཡིན།
“དེ་རིང་གཅིག་པུ་ང་མཉམ་དུ་སྡོད་དང༌།”
“མིན། ང་ལ་ལས་དོན་མང་བོ་ཡོད།”
“སྐུ་མཁྱེན། དེ་ལྟར་མ་བྱེད། ང་ཁྱེད་དང་བྲལ་མི་འདོད།”
“དངོས་གནས་ཡིན་ནམ།” །
“ཡིན། དངོས་གནས་མིན་ན་ངས་ཁྱེད་རང་བཀག་
74



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དགོས་དོན་ཅི་ལ་ཡོད།”
“དེས་ན། ཁྱེད་འདིར་སྒྲུག་ནས་སྡོད་དང་ང་ཉི་མ་བཅོ་
ལྔའི་རྗེས་་་་་་”
“མིན། མིན། ང་ཁྱེད་དང་མཉམ་དུ་འགྲོ་རྒྱུ་ཡིན།” ངས་
མོའི་བཤད་མཚམས་བཅད་ནས་མོ་ལ་འཐམ་ཞིང༌། བརྩེ་བ་ཆེ་
མདོག་གིས་རྣམ་འགྱུར་གང་མང་བསྟན་པ་ཡིན། མོས་མིག་ཟུང་
གནམ་ལ་གཏད་ནས་བསམ་བློ་གཏོང་བ་ལས་ཁྲིད་ཐུབ་མིན་གྱི་
སྐད་ཆ་ཅི་ཡང་གླེང་མ་བྱུང་། །
“ཐའོ་སི་ལི། ང་ཁྱེད་ལ་ཤིན་ཏུ་དགའ་བས་ཁྱེད་དང་མཉམ་
དུ་མི་ཚེ་སྐྱེལ་ན་འདོད།”འདི་ལྟར་ངས་སྐད་ངག་ཉམ་ཆུང་དུ་
བཏང་ནས་རེ་བ་ཞུས་པ་ཡིན། མོས་ཡང་བསྐྱར་བསམ་བློ་ཅུང་
ཙམ་བཏང་རྗེས་མོས་མཐུན་ཡོད་པའི་བརྡ་ལ་མགོ་བོ་ལྕོག་ལྕོག་
བྱས་པ་དང་བསམ་བློ་གཏོང་གི་ཡིན་ཟེར།
“རེད། རྡོ་རྗེ་དོན་གྲུབ། ང་མཉམ་དུ་འགྲོ་བའི་ཉིན་མོ་
ནས་བཟུང་ངའི་ལྟ་ཕྱོགས་ལ་རྒྱབ་འགལ་དུས་ནམ་ཡང་བྱ་མི་ཆོག་
པ་མ་ཟད། ངའི་དམིགས་ཡུལ་དང་ཕུགས་བསམ་ལ་ཇུས་གཏོགས་
གང་ཡང་བྱ་མི་ཆོག འདི་ནི་ངའི་ཆེས་ཐོག་མའི་ཆ་རྐྱེན་ཡིན་ལ་
འབྱུང་འགྱུར་ལ་ཁྱེད་ཀྱི་རེ་འདོད་བཞིན་ངེད་གཉིས་བརྟན་པོ་
ཡོང་བའི་རྨང་གཞི་ཡང་ཡིན།” མོས་སྔ་ཕྱི་གཉིས་ལ་བསམ་བློ་
ག |



རྡོ་རྗེ་དོན་གྲུབ།
ནན་མོ་ཞིག་བྱས་རྗེས་ཐ་མའི་ཐག་གཅོད་འདི་དག་ཧ་ཅང་གསལ་
བོས་ང་ལ་བཤད་བྱུང་།
“འགྲིག་གི་རེད། དེ་རིང་ནས་བཟུང་ཁྱེད་ཀྱི་གང་བཤད་
པ་བཞིན་ངས་བྱེད་ཆོག་ལ། ཁྱེད་ཀྱི་དམིགས་ཡུལ་ལ་ངས་གང་
ཐུབ་ཅི་ཐུབ་ཀྱིས་རྒྱབ་སྐྱོར་ཡོད།” ངས་རང་ཉིད་ཀྱི་མྱངས་ཟིན་
པའི་ཉམ་ཐག་གི་འཚོ་བ་སྒྱུར་ཐབས་སུ་མོའི་ཇི་བཤད་ལག་ལེན་
ཐུབ་པའི་དམ་བཅའ་བཞག་པ་ཡིན། འདི་ལྟར་གླེང་རྗེས་ང་མོའི་
སྐུ་སྲུང་བ་ཞིག་དང་མཚུངས་པར་གར་འགྲོ་རྗེས་སྙེག་བྱས་ཏེ་བལ་
ཡུལ་དུ་གོམ་ཁ་བསྒྱུར།
བདུན་པ།
བལ་ཡུལ་རྒྱལ་སའི་ཉེ་འགྲམ་ཞིག་ནས་ངས་ཐའོ་སི་ལིའི་
མངགས་བྱ་ཇི་བཞིན་སྔ་དགོང་ལ་དབྱིན་ཇི་ཅུང་ཙམ་རེ་སྦྱངས་
པ་དང་ཉིན་གུང་ཆུ་ཚོད་ཁ་ཤས་ལ་གློག་ཀླད་སྦྱངས་པ་སོགས་
སློབ་སྦྱོང་བྱེད་རྒྱུའི་འགོ་བཙུགས་པ་ཡིན། སྤྱིར་བཏང་ལོ་ཚད་ལས་
བརྒལ་བའི་མི་རྒན་ཞིག་གིས་སློབ་སྦྱོང་བྱེད་རུང་སྤྱི་ཚོགས་ཀྱི་ཡང་
རྩེར་མི་སླེབས་པ་ཤེས་ཀྱང་། མོའི་བསླབ་བྱ་བཞིན་ཡིག་རྨོངས་
པའི་མིང་བཙན་པོ་དེ་འདོར་ཆེད་དང༌། རང་ལ་ཉམས་མྱོང་ཅུང་
ཙམ་ཐོབ་ཆེད། དེ་བཞིན་འཚོ་བ་དང་སེམས་ཁམས་སོགས་གང་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཅིའི་ཐད་ཡར་རྒྱས་ཀྱི་རྣམ་པ་མངོན་ཆེད་ལས་རིམ་གསར་བ་ཞིག་
གི་སྒོ་ཐེམ་འགྲིམས་པ་ཡིན།
ཐའོ་སི་ལཱི་ནི་ལོ་ན་ཆེན་པོ་ཡིན་ཡང་བུད་མེད་འཇོན་
ཐང་ཅན་ཞིག་ཡིན་པས་བལ་ཡུལ་དུ་སླེབས་པའི་ཉིན་མོ་ནས་
བཟུང་མཚན་མོ་མ་གཏོགས་ཁྱིམ་ལ་མི་ཡོང་བར་དབུལ་སྐྱོབ་
ཚོགས་ཆུང་གི་ལས་དོན་རྒྱབ་སྐྱོར་དུ་འགྲོ་བ་དང་། ནང་སྒོས་སུ་
བལ་ཡུལ་ཁྲིམས་ཁང་དུ་ཡོད་པའི་བཙན་བྱོལ་བ་ཚོའི་ལས་དབང་
ལ་གཞིགས་ནས་རང་ཉིད་ཀྱིས་གང་ཐུབ་ཀྱིས་རོགས་རམ་བྱེད་
བཞིན་པ་དེ་ང་ཧ་ཅང་དགའ་དགོས་པའི་བྱ་བ་ཞིག་རེད། ངའི་
ཚེ་སྨད་ལ་རླབས་ཆེན་གྱི་བུད་མེད་འདི་འདྲ་ཞིག་གིས་ཞབས་ཞུ་
སྒྲུབ་པར་ངས་ལས་དབང་ལ་བསྟོད་གླུ་ལེན་དགོས་པ་ཞིག་ཀྱང་
རེད།
ཡུན་རིང་མ་འགོར་བར་ངས་ཀྱང་དབྱིན་སྐད་སྔོན་ལས་
ཀྱང་ཡག་པོ་རྒྱག་ཤེས་པ་མ་ཟད་དབྱིན་འཕྲིན་སོགས་ཀྱང་འབྲི་
ཐུབ་པ་དང་གློག་ཀླད་སོགས་ཀྱི་སྟེང་ནས་མི་མང་པོར་འབྲེལ་ལམ་
བཙུགས་ཐུབ་པ་སོགས་བྱུང་པས། རང་ཉིད་སྔོན་གྱི་ཉམ་ཐག་པའི་
རྡོ་རྗེ་དོན་གྲུབ་བམ་ཡང་ན་གཡོ་སྒྱུ་ཅན་གྱི་རྡོ་རྗེ་དོན་གྲུབ་མ་ཡིན་
པར་འགྲོ་འདུག་སྤྱོད་གསུམ་ལ་བསམ་བློ་ལེགས་པོར་གཏོང་
མཁན་ཞིག་ཏུ་གྱུར་པས་ཕ་མ་དང་ཕ་ཡུལ་སོགས་ཀྱང་དྲན་ཁར་



རྡོ་རྗེ་དོན་གྲུབ།
བབས། དེ་བཞིན་འདས་ཟིན་པའི་ལོ་ཟླའི་ཁྲོད་སྤྲེལ་ལད་ཀྱིས་
གཞན་མགོ་གཡོགས་པ་དང་གཡོ་སྒྱུས་རང་མགོ་གཡོགས་པ་
སོགས་ཡོད་ཚད་འགྱོད་བཤགས་ཀྱི་གཞི་རུ་གྱུར།
ཉིན་ཞིག་གི་དགོང་དྲོ་ངས་དབྱིན་ཇིའི་སྨྱུག་གྲོགས་ཤིག་
ལ་འཕྲིན་ཡིག་ཅིག་བྲིས་རྗེས་ཐའོ་སི་ལི་དང་ངེད་གཉིས་ལ་དགོང་
ཟས་ཤིག་གྲ་སྒྲིག་བྱས་པ་ཡིན། ནམ་རྒྱུན་མོ་ཆུ་ཚོད་དགུ་བ་མ་ཡོལ་
ཙམ་ལ་ཁྱིམ་དུ་སླེབས་ཀྱི་ཡོད་པ་མ་ཟད་རྐྱེན་སོགས་ཀྱིས་ཅུང་ཙམ་
རྗེས་སུ་ལུས་ན་ང་ལ་བརྡ་ཐོ་རེ་ཅིས་ཀྱང་འབྱོར་ངེས། འོན་ཀྱང་
དེའི་དགོང་མོ་ཆུ་ཚོད་བཅུ་བ་ཡོལ་ནའང་མོའི་གྲིབ་མ་ཙམ་ཡང་
མཐོང་རྒྱུ་མི་འདུག ང་སེམས་མ་བདེ་བས་དབུལ་སྐྱོབ་ཚོགས་ཆུང་
གི་ལས་ཁུངས་སུ་ཁ་པར་ཞིག་གཏོང་བར་སོང་བ་ཡིན།
“དིར་ལི་ལི། དིར་ལི་ལ།” །
“ཝེ། ཐའོ་སི་ལི་འདུག་གམ།”
“་མི་འདུག”
“དེ་རིང་དེར་མ་ཡོང་ངམ།”
“སླེབས་ཟིན་ཀྱང་ད་ལྟ་མི་འདུག”
“ག་དུས་ནས་ལས་ཁུངས་དང་བྲལ་སོང་ངམ།”
“ཉིན་གུང་ཙམ་ལ་ཕྱི་རྒྱལ་ནས་ཟླ་བོ་སླེབས་ནས་ཕྱིན་
སོང་།”



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ག་པར་འགྲོ་སོང་ངམ།”
“ཧ་གོ་མ་སོང་།”
“ཡ་ཡ། ཐུགས་རྗེ་ཆེ།” ངས་བསམ་པར་དབུལ་སྐྱོབ་
ཚོགས་ཆུང་གི་ཚོགས་མི་ཚང་མས་ང་ངོ་ཤེས་ཀྱི་ཡོད་པས་ཕལ་ཆེར་
ང་ལ་ཀུ་རེ་རྩེད་པ་རེད་སྙམ་བྱུང་པ་དང་། ཁོང་ཚོའི་ལས་ཀའང་
ད་དུང་མཚམས་བཞག་མེད་པས་ཐའོ་སི་ལི་དེར་ཡོད་པར་ཚོད་
བགམ་བྱེད་པ་ཡིན། མུན་རུབ་ནས་གང་འཚམ་འགོར་བས་ང་མོ་
བསུ་ལེན་བྱེད་པར་འགྲོ་ཐུབ་ན་ཡག་པོ་རེད་སྙམ་ནས་སྒོར་ཡོང་
བ་ཡིན། །
“ཝེ། ག་པར་འགྲོ་རྒྱུ་ཡིན་ནམ།” སྒྲ་མི་དག་པའི་དབྱིན་
སྐད་ཅིག་གང་ཞིག་ནས་གྲགས་བྱུང་། དེའི་ཕྱོགས་སུ་བལྟས་པ་
ན། ཏག་ཏག་ཞོགས་པར་ངས་ཁྲུས་རྒྱག་བཞིན་པའི་སྐབས་ཡར་
མར་འགྲོ་བའི་བུད་མེད་དེ་རེད་འདུག་ལ། ཉིན་རྒྱུན་གྱི་ཞོགས་
པར་ཆུ་ཚོད་བདུན་དང་ཕྱེད་ཀའི་སྟེང་མོ་ཡར་འགྲོ་བ་དང་ངས་
ཁྲུས་རྒྱག་གི་ཡོད་པ་དུས་གཅིག་ཡིན་པས་མོས་ང་ལ་འཛུམ་བསྟན་
པ་ཐེངས་གཅིག་མིན། དེ་རིང་ཡང་མོས་ང་ལ་ངོ་ཤེས་རྙིང་བ་
བཞིན་སྐད་ཆ་བཤད་རྗེས་འཛུམ་བསྟན་ནས་ལན་ལ་སྒུག་འདུག
“ང་དབུལ་སྐྱོབ་ཚོགས་ཁང་དུ་འགྲོ་རྒྱུ་ཡིན།”
“ད་བྱས་ན་སྟབས་ལེགས་སོང་། ང་ཡར་འགྲོ་དགོས་ཀྱང་



རྡོ་རྗེ་དོན་གྲུབ།
རོགས་པ་མེད་པས་བོད་པ་ཞིག་ལ་སྒུག་ནས་ཡོད།”
“དེས་ན་འགྲོ།” གཅིག་གིས་དྲིས་པར་གཅིག་གིས་ལན་
བརྒྱབ་སྟེ་ངེད་གཉིས་གོམ་པ་མཉམ་སྤོ་དང་དཔུང་པ་མཉམ་
གཤིབ་ཀྱིས་སོང་བ་ཡིན།
“ཁྱེད་གང་དུ་འགྲོ་རྒྱུ་ཡིན་ནམ།”
“ང་ཁྱིམ་ལ་འགྲོ་རྒྱུ་ཡིན།”
“གང་ནས་ཡོང་བ་ཡིན།”
““སྣེ་ལེན་ཁང་ནས་ཡོང་བ་ཡིན།”
“ཁྱིམ་ག་བར་ཡོད་དམ།”
“དབུལ་སྐྱོབ་ཚོགས་ཆུང་གི་རྒྱབ་ལོགས་ན་ཡོད།” མོས་
འཛུམ་མདངས་སྟོན་ཞོར་དང་གད་མོ་དགོད་ཞོར། སྐད་ཆ་བཤད་
ཞོར་བྱས་ཏེ་དབུལ་སྐྱོབ་ཚོགས་ཆུང་དུ་ཇི་ལྟར་སླེབས་པའང་མ་
ཚོར།
“ད་དབུལ་སྐྱོབ་ཚོགས་ཆུང་དུ་སླེབས་སོང་། དེ་ནི་ཁྱེད་
ཀྱི་བཟའ་ཟླའི་ལས་ཁུངས་མ་རེད་དམ། ཁོ་མོས་ཁྱེད་ལ་སྒུག་ནས་
ཡོད་རྒྱུ་རེད། བདེ་མོ།” །
“ཁྱེད་ཀྱི་མིང་ལ་ཅི་ཟེར།”
“ལྷ་མོ།”
“ངའི་མིང་ལ་རྡོ་རྗེ་དོན་གྲུབ་ཟེར་བ་ཡིན། རྗེས་སུ་མཇལ་
8o



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཡོང་།” འདི་ལྟར་ངས་མོ་ལ་འགྲོ་ཁའི་སྐད་ཆ་ཞིག་བཤད་རྗེས་
དབུལ་སྐྱོབ་ཚོགས་ཆུང་དུ་སོང་།
ངས་སྒེའུ་ཁུང་བརྒྱུད་ནས་དབུལ་སྐྱོབ་ཚོགས་ཁང་དུ་ལྐོག་བལྟ་
བྱས་དུས་ཚོགས་འདུ་དམིགས་བསལ་སོགས་གང་ཡང་མེད་པ་མ་
ཟད། ནང་དུ་གཞོན་ནུ་ཕོ་མོ་གཉིས་ཀྱིས་ཁུ་སིམ་སིམ་ངང་ཅི་ཞིག་
འབྲི་བཞིན་འདུག །
“ཐག་ཐག་ཐག” ངས་ལག་ཡང་མོས་སྒོ་རྡུང་བ་ཡིན།
“ཡར་ཕེབས།”
“ཐའོ་སི་ལི་མི་འདུག་གམ།”
“མི་འདུག ཕྱི་རྒྱལ་ནས་ཕྲུ་གུ་དང་བཟའ་ཟླ་སླེབས་འདུག་
པས་མཉམ་དུ་ཕྱིན་སོང་།” ངས་ཁོང་ཚོའི་སྐད་ཆ་ལ་ཡིད་ཆེས་
ལ་མ་ཆེས་ཀྱིས་གོམ་ཁ་ཕྱིར་བསྒྱུར་བ་ཡིན། ཕྱི་རྒྱལ་ནས་བཟའ་
ཟླ་དང་ཕྲུ་གུ་སླེབས་ནས་བུད་སོང་ཞེས་པའི་སྐད་ཆའི་སྒྲ་འདི་རྣ་
ལམ་ནས་ཡང་ཡང་རྒྱུ་བ་དང་སེམས་པ་ཡང་ཡུན་གྱིས་གཡོ་བྱུང་།
“རྡོ་རྗེ་དོན་གྲུབ། ད་ག་པར་འགྲོའམ།”
“ངའི་བཟའ་ཟླ་འཚོལ་བར་འགྲོ་རྒྱུ”
“ཟོག་བོར་ན་བཙལ་དགོས། མི་བོར་ན་ཉན་དགོས་ཟེར་
བ་མ་གོའམ།” ལྷ་མོས་ང་གར་འགྲོ་འཚོལ་གྱི་ཡོད་པ་དང་འདྲ་
བར་ཕྱིར་ཡོང་ཁར་ལམ་ཁ་ནས་ཐུག་བྱུང༌།
s



རྡོ་རྗེ་དོན་གྲུབ།
“་ཧེ་ཧེ།” ང་ལ་བཤད་རྒྱུ་མ་རྙེད།
“འདི་ངའི་ཁྱིམ་རེད། ཡར་ཤོག་དང་། བཟའ་ཟླ་བོར་ས་
ཡོད་པ་མ་རེད།” ལྷ་མོས་ང་དང་ཐག་ཉེ་སའི་སྔོ་ཚལ་ཚོང་ཁང་
ཞིག་གི་འགྲམ་ནས་དེ་སྐད་ཟེར། ངས་འདུག་ཁོམ་མེད་ཚུལ་
སོགས་ཇི་ལྟར་བཤད་ཀྱང་མོས་ཨུ་ཚུགས་བྱས་མཐར་མི་འགྲོ་ག་
མེད་བྱུང་སོང་། དེ་བཞིན་ངའི་སེམས་ལ་མོའི་ཁྱིམ་ལ་བལྟ་ཙམ་
བྱས་པར་སྐྱོན་ཅི་ཡོད་སྙམ་ནས་སོང་བ་ཡིན།
“འདིར་སྡོད་དང་།”
“ད་འདུག་ཁོམ་མེད།”
“ཅུང་ཙམ་སྡོད་དང་།”
“ཁྱེད་རང་གཅིག་པུ་ཡིན་ནམ།”
“བཟའ་ཟླ་དང་བྲལ་ནས་ལོ་ངོ་བཅུ་འགོར་སོང་།” ཁྱིམ་
ནང་ཅ་དངོས་རྩ་ཆེན་སོགས་གང་ཡང་མེད་ནའང་ཧ་ཅང་གཙང་
མ་ཞིག་ཉར་འདུག་པས་ཁམས་དྭངས་མོ་ཞིག་རེད། །
“ད་བར་ཁྱེད་ཀྱིས་ལས་ཀ་ཅི་ཞིག་བྱེད་ཀྱི་ཡོད་དམ།”
“སྣེ་ལེན་ཁང་གཙང་བཟོ་བྱེད་ཀྱི་ཡོད།”
“འགྲིག་འདུག ལས་ཀ་ལ་ལེགས་ཉེས་ཡོད་པ་མ་རེད།”
ངས་རང་ཉིད་ཀྱི་འདས་ཟིན་པའི་སྐྱོ་སྣང་གི་འཚོ་བ་ལ་ཕྱིར་དྲན་
ཞིག་བྱས་ཏེ་མོའི་ལས་ཀ་དང་མཐུན་པའི་ལན་ཞིག་བཏབ་པ་དང་
82



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
སྒོའི་ཕྱི་ལ་ཐོན་པ་ཡིན།
“ཡ་ད་འགྲོ་རྒྱུ་ཡིན། དུས་ཚོད་ཡོད་ན་སང་ཉིན་ཡོང་གི་
ཡིན།” །
“ད་དེ་ལྟར་གྱིས་མ་གཏོགས་བཟའ་ཟླ་་་་”མོ་དགོད་ཞོར་
དུ་ང་ལ་ཟུར་ཟ་ལྟ་བུའི་སྐད་ཆ་འདི་བཤད་བྱུང་། ཡིན་ཡང་ངས་
གང་ཡང་མ་བཤད་པར་ཐའོ་སི་ལི་བསམ་སྟེ་གོམ་པ་ཆེན་པོ་སྤོ་
བཞིན་ཡོང་བ་ཡིན། ང་ཁྱིམ་ལ་ཐོན་མ་ཐག་སྒོ་ལྕགས་ཕྱེ་འདུག་
པས་ངས་ཐའོ་སི་ལི་སླེབས་འདུག་པར་ཡིད་ཆེས་བྱས་ཏེ་མཆོངས་
མ་རྒྱུག་གིས་ནང་ལ་ཡོང་བ་ཡིན། ནང་གི་གློག་སྒྲོན་གཅིག་ཀྱང་
སྤར་མི་འདུག །
“ཐའོ་སི་ལི། ད་བར་ག་པར་སོང་བ་ཡིན།”ངས་སྐད་
ཤུགས་ཆེན་པོས་བཤད་ཀྱང་ཨ་ལན་སྟེར་མཁན་སུ་ཡང་མ་བྱུང་།
ང་ཡ་མཚར་བའི་ངང་ཐབ་ཚང་སོགས་གང་སར་བཙལ་ཀྱང་། མོ་
མཐོང་སར་མི་འདུག མཐར་ཐབས་སྡུག་སྟེ་ཉལ་ས་ནས་བསམ་
གཞིགས་བྱེད་རྒྱུ་ལས་བྱ་ཐབས་གཞན་གང་ཡང་མ་རྙེད།
“དངོས་གནས་ཐའོ་སི་ལིའི་བཟའ་ཟླ་དང་ཕྲུ་གུ་སླེབས་
ཡོད་པ་ཡིན་ནམ། ཡིན་རྒྱུ་མ་རེད། ཁོང་གཉིས་ལོ་ཉི་ཤུ་རིང་གི་
བཟའ་ཟླ་ཡིན་པས་དུས་ཚོད་དེ་སྔ་མོ་ནས་མཇུག་སྒྲིལ་སོང་ཟེར་
བ་མིན་ནམ།”
83



རྡོ་རྗེ་དོན་གྲུབ།
““དབྱིན་ཇི་གཞན་པ་ཞིག་དང་གཉེན་སྒྲིག་གསར་བ་བྱས་
པ་མིན་ནམ། མོ་བུད་མེད་བསམ་ཤེས་ཅན་ཞིག་ཡིན་པས་དེ་
འདྲའི་ལས་བྱེད་མི་སྲིད།”
“མ་གཞི་ཧ་གོ་རྒྱུ་ཅི། དབྱིན་ཇིའི་རྒྱུད་ན་ལྷད་མེད་པའི་
བརྩེ་དུང་ཟེར་བ་ཡོད་པ་མ་རེད།” འདི་ལྟར་ངས་བསམ་བློ་འདྲ་
མིན་སྣ་ཚོགས་བཏང་ནས་ཉལ་ས་ནས་ཨ་ལོག་ཡང་ཡང་བརྒྱབས་
ཡིན། །
“ཨོ། སྒོ་ལྕགས་ཕྱེ་མཁན་སུ་ཡིན་ནམ། ཐའོ་སི་ལི་ལ་མ་
གཏོགས་ལྡེ་མིག་མེད། རྐུན་མ་ཡིན་ན་ཅ་དངོས་མི་ཁྱེར་བ་ཅི་ལ་
སྲིད།” བསམ་བློ་གཏོང་གིན་གཏོང་གིན་སེམས་པ་བདེ་བོ་མི་
འདུག དེ་བས་གོན་པ་མཐུག་པོ་ཞིག་གོན་ནས་ཉེ་འཁོར་གྱི་ཟ་ཁང་
སོགས་སུ་བལྟ་ཙམ་བྱེད་ན་དེར་ཡོད་སྲིད་པ་རེད་སྙམ། སྟོད་ཐུང་
གོན་སྐབས་སྔས་འགྲམ་ན་བརྡ་ཐོ་གསར་བ་ཞིག་བཞག་འདུག
དངོས་གནས་བོད་ཀྱི་ཁ་དཔེར་སེམས་ཀྱིས་མ་མཐོང་ན་མིག་གིས་
མི་མཐོང་ཞེས་པ་ཅིས་མ་བདེན། ད་བར་ཉལ་ས་ནས་ཨ་ལོག་
བརྒྱབ་ནས་བསྡད་རུང་ཡི་གེ་འདི་མ་མཐོང་། ངས་བྲེལ་འཚུབ་
དང་བཅས་ཡིག་ཐུང་དེ་ཕྱེ་ནས་ཀློག་
“བརྩེ་བའི་རྡོ་རྗེ་དོན་གྲུབ། ང་ཁྱིམ་ལ་ཡོང་དུས་ས་རུབ་
འདུག་ཀྱང་ཁྱོད་ནང་དུ་མི་འདུག མི་གཞན་ལ་སྐད་ཆ་དྲིས་པ་ན་
84



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཁྱོད་བོད་ཀྱི་བུད་མེད་ཅིག་དང་མཉམ་དུ་འཆམ་འཆམ་ལ་འགྲོ་
བཞིན་འདུག་ཟེར། ཡག་པོ་རེད། ངའི་བཟའ་ཟླ་དང་བུ་མོ་གཉིས་
ཀྱང་ཕ་ཡུལ་ནས་སླེབས་འདུག་པས་དེར་དགོང་མགྲོན་ཁང་ནས་
འདུག་རྒྱུ་ཡིན། སང་ཉིན་མཇལ།”
བརྡ་ཐོ་ཐུང་ཐུང་འདིས་ངའི་སེམས་པ་གྲང་ཤུར་ཤུར་དུ་
བཏང་སོང་། དངོས་གནས་དབུལ་སྐྱོབ་ཚོགས་མི་ཚོས་བཤད་པ་
བདེན་པ་རེད་འདུག འོན་ཀྱང་ང་བོད་ཀྱི་བུད་མེད་ཅིག་དང་
མཉམ་དུ་འཆམ་འཆམ་ལ་འགྲོ་བཞིན་འདུག་ཟེར་མཁན་སུ་ཡིན་
ནམ། ལྷ་མོ་དང་སྐད་ཆ་བཤད་པ་དེ་གཞན་གྱིས་མཐོང་ནས་
དབྱེན་སྦྱོར་བྱས་ཡོད་ཚོད་རེད། དོན་དངོས་ང་ཐའོ་སི་ལི་འཚོལ་
བར་སོང་བ་མ་ཡིན་ནམ། འདི་ལྟར་བསམ་བློ་ཞིག་བཏང་བ་དང་
ཁོང་ཁྲོ་ཡིས་ལུས་ནས་རྔུལ་ཆུ་ཐོན་གྱི་འདུག
སང་ཉིན་ནས་ངེད་གཉིས་ཀྱི་མཉམ་འདུག་གི་འཚོ་བ་འདི་
ལྟར་མཇུག་རྫོགས་པ་ཡིན་ན་ཡང་ངས་འཚོ་བ་གསར་བ་ཞིག་གི་
འགོ་བརྩམ་དགོས་པ་་་། ད་ཇི་ལྟར་བྱ། དང་བོ་ངེད་གཉིས་མཉམ་
འདུག་བྱས་དུས་ནས་ཐོར་མེད་དཔང་ཡིག་མ་བཟོས་པ་འགྲིག་མི་
འདུག ངས་རང་ཉིད་ལ་ལེ་བདའ་བྱེད་ཞོར་འགྱོད་གདུང་གི་ན་
ཟུག་འཁུར། །
མཚན་མོ་དེ་ངས་བསམ་གཞིགས་དང་འགྱོད་གདུང་ཁོ་
85



རྡོ་རྗེ་དོན་གྲུབ།
ན་བྱས་ཏེ་འདས་སོང་། ནམ་ལངས་དུས་ངའི་སྒལ་ཚིགས་དང་
སྐེད་ཚིགས་སོགས་གཟེར་ནས་ལུས་པོ་འགུལ་ལྕོག་བྱེད་དཀའ།
ཡིན་རུང་ཐའོ་སི་ལི་མི་ཡོང་བ་ཤེས་པས་ཨུ་ཚུགས་མཐར་སྐྱེལ་གྱིས་
ཡར་ལངས་པ་དང་ཞོགས་ཟས་ཤིག་གྲ་སྒྲིག་བྱས་པ་ཡིན།
བརྒྱད་པ།
“ཐག་ཐག་ཐག” སྒོ་བརྡུངས་ཚུལ་ལ་བལྟས་ན་ཐའོ་སི་ལི་
ཡིན་པ་ཤེས་པས་སྣང་མེད་བཞག་ཡིན། མོས་སྒོ་ཕྱེ་ནས་སླེབས་
བྱུང་། །
“ཞོགས་པ་བདེ་ལེགས། བརྩེ་ལྡན།”
“ཞོགས་པ་བདེ་ལེགས།” མོས་ངའི་རྣམ་འགྱུར་ལ་བལྟས་
ཏེ་འཚམས་འདྲི་ཞིག་བྱས་བྱུང་། ངས་ཀྱང་སྐད་མགོ་ཉམ་ཆུང་གིས་
ལན་ཞིག་བརྒྱབས་པ་ཡིན།
“རྡོ་རྗེ་དོན་གྲུབ། མདང་ནུབ་གང་ནས་བསྡད་པ་ཡིན་
ནམ།”
“ཁྱིམ་འདི་མ་གཏོགས་གཞན།” མོས་ང་ལ་འཛུམ་
མདངས་ཀྱིས་སྐད་ཆ་བཤད་པར་ངས་མོ་ཁྲོ་གཉེར་གྱིས་ལན་རེ་
རྒྱག་ཞོར་ཞོགས་ཟས་གྲ་སྒྲིག་བྱས།
“ཞོགས་ཟས་ཟ་བར་ཤོག”
86



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁྱོད་ཀྱི་རྣམ་འགྱུར་མཐོང་བ་དང་ངར་ཞོགས་ཟས་ཟ་
འདོད་མེད་པར་གྱུར་འགྲོ།” མོས་འདི་ལྟར་བཤད་དུས་ངས་ཀྱང་
དོན་དག་བཟང་ངན་ཅི་ཡང་མ་རྟོགས་པར་ཁོང་ཁྲོ་བསྟན་ནས་
ཅི་བྱེད་སྙམ་སྟེ།
“ཀུ་རེ་ཡིན། ཤོག་དང་ངེད་གཉིས་ཀྱིས་ཞོགས་ཟས་ཞིམ་
པོ་ཞིག་བཟའ་ཆོག” ཅེས་བཤད་ཞོར་མོའི་ལག་པ་ནས་ཚུར་
འཐེན་ཡིན།
“རྡོ་རྗེ་དོན་གྲུབ། ངས་གོ་ཐོས་ལ་མདང་ནུབ་ཁྱེད་བོད་ཀྱི་
བུད་མེད་ཅིག་དང་དཔུང་པ་མཉམ་གཤིབ་ངང་གཞུང་ལམ་གྱི་
གློག་སྒྲོན་འོག་ཏུ་འཆམ་འཆམ་བྱེད་ཀྱི་འདུག་ཟེར། དེ་ཡག་པོ་རེད།
ང་ལ་དམིགས་བསལ་གྱི་བསམ་ཚུལ་མ་མཐུན་པ་སོགས་གང་ཡང་
མེད། ངའི་ཁྱོ་ག་དང་ཕྲུ་གུ་གཉིས་ཀྱང་སླེབས་འདུག་པས་ང་ཡང་
ཡུན་རིང་མ་འགོར་བར་འགྲོ་རྒྱུ་ཡིན། དེར་བརྟེན་དེ་རིང་ངེད་
གཉིས་ཀྱིས་ཕན་ཚུན་ལ་གདོང་ནག་པོ་དང་སེམས་ངན་པ་བྱས་
ན་ཧ་ཅང་མི་འོས་པས། ཉིན་གཅིག་མ་གཏོགས་མཉམ་འདུག་གི་
གོ་སྐབས་མེད་རུང་སྐྱིད་སྣང་དོད་པོས་འདུག་རྒྱུ་ནི་ང་ཚོའི་བདེ་
སྐྱིད་རེད།” ཐོའོ་སི་ལིས་འདི་ལྟར་བཤད་བྱུང་།
“་་་་”ངས་ལན་ཅི་ཞིག་རྒྱག་དགོས་པ་མི་ཚོར། མགོ་བོ་
སྒུར་སྒུར་བྱས་ནས་འདུག་རྒྱུ་ལས་ཅི་ཡང་བཤད་མ་ཐུབ་ལ། གལ་



རྡོ་རྗེ་དོན་གྲུབ།
སྲིད་བཤད་པ་ཡིན་རུང་ཁྱོ་ག་དང་ཕྲུ་གུ་མཉམ་དུ་ཡོད་དུས་རིན་
ཐང་ཡང་ཡོད་དམ་སྙམ་པས་མདང་ནུབ་ཀྱི་བུད་མེད་དེ་སུ་ཡིན་
གྱི་གསལ་བཤད་ཅིག་ཀྱང་བྱ་མ་འདོད། །
“རྡོ་རྗེ་དོན་གྲུབ། ད་བསམ་བློ་མང་པོ་བཏང་ན་འགྲུབ་
རྒྱུ་ཡོད་པ་མ་རེད། དེ་ལས་རང་ཉིད་ལ་བསམ་ཚུལ་སོགས་ཅི་ཡོད་
ཤོད་དང་། མཉམ་འདུག་གི་ཉི་མ་ཐུང་ཐུང་རེད།” མོས་ངའི་
བསམ་ཚུལ་ཤེས་འདོད་ཀྱིས་ཚིག་འགའ་བཤད་བྱུང༌།
“ཐའོ་སི་ལཱི། སྤྱིར་བཏང་ངས་ཁྱེད་ལ་ལྷད་མེད་པའི་བརྩེ་
དུང་ཞིག་བཅངས་ནས་ཉིན་ཞག་མང་པོ་འགོར་སོང་། དེ་བཞིན་
ངེད་གཉིས་ཀྱི་བརྩེ་དུང་ནི་མི་ཚེ་ཞིག་གི་ངོ་བོར་བཞག་ཡོད་པ་
ལས་དུས་ཡུན་ཐུང་ཐུང་ཞིག་གི་རྩེད་མཚར་དུ་བཟུང་མེད། དེ་
ནི་ངས་བརྩེ་དུང་ལ་སྣང་ཆུང་བྱེད་རྒྱུ་མང་དྲགས་པས་ཐེངས་གང་
མང་ཞིག་ལ་ཕམ་སོང་བས་རེད། འོན་ཀྱང་ངའི་མི་ཚེ་ནང་ངེད་
གཉིས་མཉམ་མཐུན་མཉམ་གཤིབ་བྱ་རྒྱུའི་བསོད་ནམས་དེ་ངའི་
ལས་སྐལ་དང་རྒྱང་ཐག་རིང་སོང་བས་ངས་སྐད་ཆ་མང་པོ་བཤད་
མི་འདོད། ལྷག་པར་མདང་ནུབ་ང་དང་མཉམ་འགྲོགས་བྱས་
མཁན་གྱི་བུད་མེད་སུ་ཡིན་དང་ཅིའི་ཕྱིར་འགྲོ་དགོས་དོན་སོགས་
ཡོད་ཚད་ངས་ཁྱེད་ལ་བཅངས་པའི་རྣམ་དག་གི་བརྩེ་བ་དེའི་ཆེད་
དུ་ཡིན་ཡང་སྐབས་འདིར་དགོས་པ་མེད་བཞིན་དུ་འགྲེལ་བཤད་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
འཕར་མ་མི་རྒྱག ཁྱེད་རང་གི་དམིགས་ཡུལ་དང་ཕུགས་བསམ་
ལ་ངས་བར་ཆད་དེ་བས་བྱེད་མི་འདོད་པས་ཁྱེད་ཀྱིས་གང་འདོད་
བཞིན་བྱོས་ཤིག་ཅེས་ངས་ཀྱང་སེམས་སྡུག་གི་ཁྲོད་ནས་བཞུར་
བའི་སྐད་ཆ་འདི་དག་བཤད་དེ་ངའི་སེམས་པ་ཤེས་སུ་བཅུག་པ་
ཡིན། །
“རྡོ་རྗེ་དོན་གྲུབ། བློ་མ་ཕམ། ངའི་བཟའ་ཟླ་ཡང་བསམ་
བློ་བ་ཞིག་ཡིན་པས་ཁྱེད་ལ་ལྟ་སྟངས་དམིགས་བསལ་ཞིག་དུས་ནམ་
ཡང་འཛིན་མི་སྲིད། ངེད་གཉིས་ཀྱིས་ཁྱེད་ཀྱི་མི་ཚེ་ལ་གང་ཐུབ་ཅི་
ཐུབ་ཀྱིས་རོགས་རམ་བྱ་རྒྱུ་ངས་དམ་བཅའ་འཇོག་ཆོག ཐའོ་སི་ལིའི་
སྙིང་ཉེ་ཉེ་དང་སེམས་དུང་དུང་གིས་སྙིང་གཏམ་འདི་དག་བཤད་
དུས་ང་ལའང་དགའ་སྣང་ཆུང་ཆུང་ཞིག་འཕེལ་བྱུང་།
སྤྱིར་བཏང་ལྷ་མོ་ཡང་བོད་ཀྱི་བུད་མེད་ཅིག་ཡིན་པས་ཁོ་མོ་
དང་མཉམ་འདུག་བྱེད་པར་སུ་ལའང་ངོ་ཚ་དགོས་པ་མ་མཆིས།
འོན་ཀྱང་ངེད་གཉིས་བར་ལ་དེ་འདྲའི་དམིགས་བསལ་གྱི་འབྲེལ་
བ་གང་ཡང་མེད་པས་ཐའོ་སི་ལི་ལ་ལན་གང་འདྲ་ཞི ག་རྒྱག་
དགོས་པ་མ་ཤེས། །
“རྡོ་རྗེ་དོན་གྲུབ། ཤོད་དང་། ངའི་སྐད་ཆར་རིན་ཐང་
འདུག་གམ།”
ཐའོ་སི་ལི་ཡིས་ཡང་བསྐྱར་ངའི་བསམ་ཚུལ་ཤེས་འདོད་ཀྱི་



རྡོ་རྗེ་དོན་གྲུབ།
དྲི་བ་ཞིག་འདོན་བྱུང་། །
“ཐའོ་སི་ལི། ད་བར་དུ་ཁྱེད་ཀྱིས་ང་ལ་བདེ་སྐྱིད་རྐྱང་བ་
བསུས་བྱུང༌། ད་དུང་ཡིན་རུང་འདུ་ཤེས་འདི་འདྲ་ཞིག་ཡོད་པར་
ངས་བཀའ་དྲིན་ཆེ་ཞུ། ཡིན་རུང་ང་དང་མཉམ་འགྲོ་བྱས་པའི་
བུད་མེད་དེའི་མིང་ལ་ལྷ་མོ་ཟེར་ཞིང་ངེད་གཉིས་ཀྱི་བར་ལ་
དམིགས་བསལ་འབྲེལ་བ་སྤུ་ཙམ་ཡང་མེད།” ངས་རང་ཉིད་ཀྱི་
རྣམ་དག་གི་སེམས་པ་ཕྱིར་བཏོན་པ་ཡིན།
“རེད། རྡོ་རྗེ་དོན་གྲུབ། ཁྱེད་གཉིས་ལ་འབྲེལ་བ་བཟང་
ངན་ཅི་ཡོད་པར་ངས་བརྟག་དཔྱད་མི་བྱེད། གང་ལྟར་ལྷ་མོ་ཞེས་
པའི་བུད་མེད་དེ་ཁྱེད་རང་ལ་དགའ་ནས་ཟླ་བ་གསུམ་ཙམ་ཡིན་
པ་ངས་ཤེས་ཡོད། མོ་དང་ང་ཚོའི་དབུལ་སྐྱོབ་ཚོགས་ཆུང་གི་ཟླ་
བ་གཉིས་གྲོགས་པོ་རེད། མོས་ཟླ་བར་བཤད་པའི་སྐད་ཆ་ཚང་མ་
ཁྱེད་ལ་དགའ་ཚུལ་དང་དུང་ཚུལ་ཡིན་པ་ཟླ་བས་ང་ལ་ཐེངས་
མང་བཤད་མྱོང་། ཁྱེད་ཀྱིས་མོའི་འདོད་པ་བཞིན་བསྒྲུབ་དགོས།
མོའི་འདོད་པ་བསྐོང་རྒྱུ་དེའང་ཞབས་འདེགས་ཡིན།”མོས་འདི་
ལྟར་གོ་རིམ་ཡོད་པའི་སྐད་ཆ་བཤད་དུས་ལྷ་མོ་ང་ལ་དགའ་བཞིན་
པ་དེའང་བདེན་པ་ཞིག་ཏུ་སྣང་། གལ་སྲིད་བདེན་པ་མིན་ན་
ཞོགས་ལྟར་ང་ལ་ཡང་ཡང་བལྟས་པ་དང་། མདང་ནུབ་ངར་ཨུ་
ཚུགས་མཐར་སྐྱེལ་གྱིས་ནང་ལ་སྣེ་ལེན་བྱས་དོན་ཅི། ངས་འདི་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ལྟར་བསམ་བློ་རེ་བཏང་ནས་འདུག་རྒྱུ་ལས་གཞན་འོས་འཚམ་
གྱིས་ལན་གང་ཡང་ངག་ནས་མ་ཐོན། །
བལ་ཡུལ་ནས་ཉིན་སུམ་བརྒྱ་དྲུག་ཅུ་འཁོར་བའི་ཐ་མར་
ཐའོ་སི་ལི་ཡིས་ལྷ་མོ་དང་ངེད་གཉིས་ཀྱི་བར་ལ་བརྩེ་དུང་གི་འབྲེལ་
ལམ་བཙུགས་ཏེ་ཁྱིམ་གཞི་གཅིག་ལ་བཞག་པར་མ་ཟད། ལོ་གསར་
ཚེས་ལྔ་ཡི་ཉིན་མོ་དེར་གཉེན་སྒྲིག་མཛད་སྒོ་ཡང་ཧ་ཅང་གཟབ་
རྒྱས་ཤིག་འཚོགས་ཏེ་ཐའོ་སི་ལཱི་བཟའ་ཚང་གཉིས་ཀྱིས་གྲ་སྒྲིག་
ལེགས་པོ་ཞིག་བྱས། ཐའོ་སི་ལི་བཟའ་ཚང་གཉིས་ཀྱི་བཀའ་དྲིན་
ལས་ཉིན་མོ་དེར་ལྷ་མོ་དང་ངེད་གཉིས་ཁང་པ་གསར་བ་ཞིག་གི་
བདག་པོ་རུ་གྱུར་པ་དང་། ནང་དུ་གཟུགས་མཐོང་བརྙན་འཕྲིན་
དང༌། སྒྲ་ཕབ་འཕྲུལ་འཁོར། གློག་ཀླད་རྩིས་འཁོར་སོགས་དེང་
རབས་ཀྱི་ཅ་དངོས་གང་མང་གློ་བུར་དུ་ཁ་བ་བབས་པ་ལྟར་ནང་
ལ་བཀང་བར་གྱུར། དངོས་གནས་རང་ལོ་བཞི་བཅུ་ཟིན་པའི་ཐ་
མར་ཡིད་ཚིམས་པའི་ཁྱིམ་ཚང་ཞིག་རྙེད་བྱུང་། དེ་བཞིན་སེམས་
ཀྱི་ཚོར་སྣང་ནི་སུས་ཀྱང་རྟོགས་མི་ཐུབ་པའམ་ཡང་ན་ཚད་བརྒལ་
གྱི་དགའ་བདེ་ཞིག་རེད།
91



དཀྲོལ་དཀའ་བའི་མདུད་རྒྱ།
༡
ཁོ་མོ་སླར་ཡང་སླེབས་བྱུང༌།
འདི་ན་སུས་ཀྱང་མི་མཐོང་བའི་སྤང་ཐང་ཆུང་ཆུང་ཞིག་
ཡོད་ལ། མཐའ་སྐོར་ཡོངས་རྫོགས་ཇ་ཤིང་དང་རྩྭ་ལྡུམ་གྱིས་སྐོར་
ནས་ཡོད། གནས་འདི་ནི་ཁོ་མོའི་བརྩེ་དུང་གི་ས་བོན་འབུས་ས་
ཡིན་ལ། གནས་འདི་ན་ཁོ་བོའི་རེ་བཞག་དང་རྨི་ལམ་ཡོད།
“སྒུག་ཡུན་རིང་སོང་ངམ།” ཁོ་བོ་ཡང་སླེབས་བྱུང་།
“ཁྱེད་མེད་པའི་དུས་ཚོད་འཁྱོལ་དཀའ་བས་སྒུག་ཡུན་ཧ་
ཅང་རིང་སོང་།” །
“ཁག་མེད། ངས་ཁྱེད་ལ་ཁ་གསབ་བྱེད” ཁོ་བོས་ཁོ་མོ་
པང་དུ་བཟུང་ནས་མཆུ་འདབ་སྦྱར།
“ཅིའི་ཕྱིར་ཁྱོད་རྗེས་སུ་ལུས་པ་རེད།” ཁོ་མོས་འཇམ་
-
92



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཞིང་མཉེན་པའི་གོང་མཛུབ་དེ་ཁོ་བོའི་ཁ་ལ་སྦྱར་ནས་བཤད།
“ཁྱེད་ཀྱིས་གཅེན་པོས་ང་ལ་རྗེས་དེད་བྱས་པས་ཡོང་མ་བདེ།
ཁོང་གྲོགས་པོ་ཞིག་དང་ཁ་ཏ་བྱས་པའི་གོ་སྐབས་དེ་བཟུང་ནས་
ང་རྒྱུགས་ཡོང་བ་ཡིན།”
“སྒུག་ཡུན་རིང་སོང་ངམ།”
“རིང་སོང་། ཧ་ཅང་རིང་སོང་། དེ་རིང་ཡང་ཁྱེད་རང་
རྗེས་སུ་ལུས་འདུག”
“ངས་ཁྱེད་ལ་ཁ་གསབ་བྱེད།”ཁོ་བོས་ཁོ་མོ་པང་དུ་
བཟུང་ནས་མཆུ་འདབ་སྦྱར། །
“སང་ཉིན་ནས་དུས་ལྟར་མ་ཡོང་ན་འདི་འདྲའི་ཁ་གསབ་
ཆུང་ཆུང་ཞིག་ངས་དང་ལེན་བྱ་ཐབས་བྲལ།” ཁོ་མོས་འཇམ་
ཞིང་མཉེན་པའི་གོང་མཛུབ་དེ་ཁོ་བོའི་ཁར་སྦྱར་ནས་བཤད།
“ཡ་ཡ་ཡ། སང་ཉིན་ནས་ང་དུས་ལྟར་ཡོང་ཆོག”
“ཧ་ཧ་ཧ།”
“ཧ་ཧ་ཧ།”
“སྒུག་ཡུན་རིང་སོང་ངམ།”



དཀྲོལ་དཀའ་བའི་མདུད་རྒྱ།
“ཏག་ཏག་སླེབས་བྱུང་།”
“ཁྱེད་་་་་་་་” ཁོ་བོས་ཁོ་མོ་ཡོད་བཞག་གིས་མཚམས་
འདྲི་བྱས་ཀྱང་དེར་སྒུག་ནས་ཡོད་པ་ནི་ཁོ་མོའི་གཅེན་པོ་རེད།
“ཁྱོད་ཀྱིས་ང་ལ་ཐེངས་མང་ཡོལ་རུང་ངས་ཁྱེད་རང་འགྲོ་
ས་ནོར་མེད།”
“་་་་”ཁོས་མགོ་བོ་སྨད་ནས་བསྡད།
“དེ་རིང་ནས་ས་ཆ་འདིར་ཁྱེད་ལ་སྒུག་མཁན་སུ་ཡང་
མེད།”
“” ཁོས་ཁོ་མོའི་གཅེན་པོར་ཅེར་ནས་འདུག་པ་ལས་
ཚིག་གཅིག་ཀྱང་ཁ་ནས་མ་ཐོན།
“ཁྱེད་ཀྱིས་ང་ལ་ཡིད་ཆེས་མི་བྱེད་ཀྱང་ངས་སྐད་ཆ་དྲང་
མོ་བཤད་པ་ཡིན།”
“ཁྱོད་་་་་།” ཁོས་མགོ་བོ་ཡར་བཀྱགས་ཏེ་ཅི་ཞིག་བཤད་
རྩིས་བྱེད་ཀྱང་ཁོ་མོའི་གཅེན་པོས་བརྨ་ཁུག་གཉིས་ལ་ལག་པ་
བཅུག་ནས་གོམ་པ་ཁ་ཤས་ཤིག་སྔོན་ལ་སྤོས་ཏེ་འགྲོ་བཞིན་འདུག
ཁོས་བསམ་བློ་ཞིག་བཏང་བ་དང་རྗེས་སྙེག་
si;
ཁོ་བོ་སླར་ཡང་སླེབས་བྱུང༌།
94



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“སྒུག་ཡུན་རིང་སོང་ངམ།” མིག་ཟུང་བཙན་གྱིས་
བཙུམས་པ་དང་ཁོ་མོས་སྒུག་ནས་ཡོད་པའི་སྣང་བརྙན་ཞིག་སྒོམ་
ནས་དེ་ལྟར་བཤད།
“ངས་ཁྱེད་ལ་ཁ་གསབ་བྱེད།” ཁོས་ཇ་ཤིང་གི་ལོ་མ་ཞིག་
ཏུ་ཁོ་མོའི་གཟུགས་བརྙན་ཅིག་བྲིས་ཏེ་མཆུ་འདབ་སྦྱར།
“སྒུག་ཡུན་རིང་སོང་ངམ།” ཁོས་མིག་ཟུང་བཙན་གྱིས་
བཙུམ་པ་དང་ཁོ་མོའི་ཡིད་དུ་འོང་བའི་གཟུགས་བརྙན་དེ་རྩེ་
གཅིག་ཏུ་སྒོམ་ནས་ཁེར་ལབ་བྱས།
“ངས་ཁྱེད་ལ་ཁ་གསབ་བྱེད” ཁོ་བོས་ཡང་བསྐྱར་ཇ་
ཤིང་གི་ལོ་མ་ཞིག་ཏུ་ཁོ་མོའི་གཟུགས་བརྙན་ཞིག་ལེགས་པར་བྲིས་
ཏེ་མཆུ་འདབ་སྦྱར།
ཁོའི་གཡས་གཡོན་ཡོད་ཚད་ན་ཁོ་མོའི་གཟུགས་བརྙན་
བྲིས་པའི་ཇ་ཤིང་གི་ལོ་མ་འཕུར་གྱི་འདུག
“སྒུག་ཡུན་རིང་སོང་ངམ།”
“ངས་ཁྱེད་རང་ཡོང་གི་རེད་སྙམ་བྱུང་།”



དཀྲོལ་དཀའ་བའི་མདུད་རྒྱ།
“ཁྱོད་་་་་་་་་” ཁོས་མིག་ཟུང་བཙུམ་ནས་ཁེར་ལབ་བྱེད་
འགོ་བཙུགས་པ་དང་ཁོ་མོ་དངོས་སུ་སླེབས་འདུག
“ངེད་གཉིས་གང་ཞིག་ལ་བྲོས་འགྲོ།” ཁོ་མོས་མིག་མཐའ་
མཆི་མས་གང་ནས་བཤད།
“ཁྱེད་སླེབས་པས་ང་ཧ་ཅང་དགའ་སོང་།” ཁོ་བོའི་བརྩེ་
དུང་གིས་ཕྱུག་པའི་མིག་ཟུང་གིས་ཁོ་མོར་ནན་གྱིས་བལྟ་ཞོར་
བཤད། །
“ངེད་གཉིས་གང་ཞིག་ལ་བྲོས་འགྲོ།” ཁོ་མོས་རེ་བའི་
ཉམས་ཤིག་བསྟན་ནས་བཤད། །
“ང་ལ་གང་ཡང་མེད་པས་ངས་ཁྱེད་རང་སྡུག་ལ་སྦྱར་ན་
ག་ལ་འགྲིག” ད་ལྟ་ཁོ་བོའི་སྐད་ཀྱང་འདར་གྱིན་འདུག
“ང་ལ་མཁོ་བ་ཁྱེད་རང་ཡིན་པ་ལས་གཞན་གང་ཡང་
མིན།” །
“ངས་ཁྱེད་རང་སྡུག་ལ་སྦྱར་མི་འདོད།” ཁོས་ཁོ་མོར་
ཤུགས་ཀྱིས་འཐམ་ནས་བཤད།
“ཁྱེད་་་་་་་”
“ངས་ཁྱེད་རང་སྡུག་ལ་སྦྱར་མི་འདོད།” ཁོས་སྐད་ཤུགས་
གང་ཡོད་ཀྱིས་བསྒྲགས་པའི་སྐད་ཆ་འདིས་ཁོ་མོའི་བཤད་
མཚམས་བཅད་པ་དང་རི་ལུང་ཐམས་ཅད་ནས་དེ་ལྟར་ལད་ཟློས་



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བྱས་པའི་བྲག་ཅ་ཞིག་རླུང་གིས་ཁྱེར་ནས་ཕྱོགས་བཞིར་བསྐྱལ།
“ང་གཞན་གྱི་མནའ་མར་འགྲོ་དགོས་ཀྱང་ཁྱེད་ཀྱིས་ངོ་
རྒོལ་མི་བྱེད་པ་ཅི།” ཁོ་མོའི་གདོང་ལ་ཧ་ཅང་ཕངས་པའི་མདངས་
ཤིག་ཤར་ནས་བཤད། །
“ངས་དངོས་གནས་ཁྱེད་རང་སྡུག་ལ་སྦྱར་མི་འདོད། ཕ་
མ་གཉིས་ཀྱིས་ཀྱང་ཁྱེད་ཀྱི་མ་འོངས་ཁེ་ཕན་དང་བདེ་སྐྱིད་ལ་
བསམ་བློ་བཏང་བ་ཡིན་པས་ངས་ཅིས་ཀྱང་བསམ་ཤེས་ཐུབ་
དགོས།”
“ཁྱེད་ཀྱིས་ཁ་ཡག་བཤད་པ་ཙམ་ལས་དོན་དངོས་ང་ལ་
བརྩེ་དུང་གང་ཡང་མི་འདུག དེ་ལྟར་མིན་ན་ཁྱེད་ཀྱིས་ང་ཁྲིད་ནས་
བརྩེ་དུང་གི་རང་དབང་ཡོད་ས་ཞིག་ལ་ཅི་ཕྱིར་མི་འགྲོ། ང་ཁྱེད་ལ་
དགའ་བ་ནོར་འདུག” མིག་ཆུ་དང་སྣ་ཆུ་གང་མང་ཞིག་གང་
མགྱོགས་འགྲན་པ་བཞིན་མ་ནེ་བརྒྱུད་ནས་བྲང་དཀྱིལ་དུ་བབས།
ཁོ་མོ་རྒྱུགས་སོང་།
“ཁྱེད་ང་ལ་དགའ་བ་ནོར་འདུག ད་དུང་ང་ཁྱེད་ལ་
དགའ་བའང་ནོར་འདུག དངོས་གནས་ནོར་འདུག” ཁོ་བོས་
ཚིག་འདི་ཟློས་ཏེ་ཉི་མ་ཕར་སྐྱེལ་ཟིན་ལ་ཟླ་བ་དང་སྐར་མའང་ཚུར་
བསུས་སོང་། །
དྭངས་ཤིང་གསལ་བའི་གནམ་འོག་ན་ཁོས་ཅི་ཞིག་གི་



དཀྲོལ་དཀའ་བའི་མདུད་རྒྱ།
མནར་གཅོད་མྱོང་གི་འདུག
“ཁྱེད་ཀྱིས་ང་བརྗེད་རོགས་གནང་། ངས་ཀྱང་ཁྱེད་རང་
བརྗེད་ཐབས་བྱེད་ཀྱི་ཡོད། འདི་མ་གཏོགས་ང་ལ་འདྲི་རྒྱུ་གང་
ཡང་མེད།”
“ངའི་ཕ་མ་བཙན་པོ་ཡིན་པའི་ཐོག་གཅེན་མོས་ཀྱང་ཁྱེད་
རང་ཁྲམ་པ་རེད་ཟེར། དངོས་གནས་བདེན་པ་འདྲ།”
“ཁྱེད་ཀྱི་གཅེན་མོའི་མག་པ་ལ་རྒྱུ་ཤུགས་དབང་གསུམ་
འཛོམས་པའི་ཐོག་མི་གཤིས་ཀྱང་བཟང་རབས་ཐོས་པས་ངས་
ཁྲམ་པའི་མིང་འཁུར་དགོས་ཀྱང་གནད་འགག་གང་ཡང་མི་
འདུག ང་ལ་མ་གཞི་ནས་གསར་འབྱོར་དང་སྤྲང་བོ། ཀ་ཅ་(རྒྱ་
གར་སྐད་དུ་མ་སྨིན་པ)སོགས་ཐོགས་ཡོད་པ་ལས་མིང་སྙན་པོ་
གང་ཡང་མེད།”
“ངའི་གཅེན་མོས་ཁྱེད་ལ་བློ་གཅིག་སེམས་གཅིག་གིས་
དགའ་བོ་བྱེད་ཀྱི་ཡོད་པ་མ་ཟད་ཁྱེད་ཀྱིས་ཁོ་མོ་སྐྱོབས་རོགས་
ཟེར། ཁྱེད་རང་དངོས་གནས་ངའི་གཅེན་མོར་དགའ་ན་ད་ནི་སྐྱོབ་
དུས་ལ་སླེབས་འདུག་པས་བསམ་བློ་གཏོང་རོགས།”
“ངས་ཁོ་མོར་བདེ་སྐྱིད་ལྡན་པའི་སྨོན་ལམ་འདེབས།”
98



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
༦༡
“ངས་ཁོ་མོར་བདེ་སྐྱིད་ལྡན་པའི་སྨོན་ལམ་འདེབས།
འདི་ལྟར་ཁོ་བོ་དང་ཁོ་མོ་གཉིས་ལོ་ངོ་ཧྲིལ་བོ་ལྔའི་རིང་
ཕན་ཚུན་གཅིག་སེམས་གཅིག་ལ་མཐུན་ཏེ་སྙིང་ཉེ་ཉེ་དང་སེམས་
དུང་དུང་བྱས་མོད། ད་ལྟ་ཁོ་བོས་ཁེར་རྐྱང་དང་དྲན་གདུང་། སུན་
སྣང་སོགས་ཡོད་ཚད་ཀྱི་སྡུག་བསྔལ་ཁུར་ནས་ཁོ་མོའི་ཁོར་ཡུག་
དང་བྲལ་སོང་ལ། ཁོ་མོས་ཀྱང་མི་འདོད་བཞིན་ཕ་མས་བཙལ་
བའི་མག་པ་དེ་དང་གཉེན་སྒྲིག་བྱས། །
དུས་འཁོར་དབང་ཆེན་གྱི་སྐབས་དེར། ཁོ་བོས་མང་ཇ་
ཁྱེར་ནས་གྲྭ་གྲལ་དུ་འཁོར་ཕྱོགས་ཤིག་གིས་རྒྱུས་ཡོད་པའི་བུད་
མེད་ཅིག་དང་རྒྱུས་མེད་པའི་ཕོ་གསར་གཅིག་རླངས་འཁོར་ཆུང་
ཆུང་ཞིག་ལས་བབས་པ་མཐོང་བ་དང་ཁོས་རང་དབང་མེད་པར་
ནན་གྱིས་བལྟ་དགོས་བྱུང༌། །
ཁོ་བོ་དང་ཁོ་མོ་གཉིས་ཀྱི་བར་ཐག་ཧ་ཅང་ཉེ་བས་ཁོ་མོས་
ཀྱང་ཁོ་བོ་མཐོང་བ་འདྲ། གཡོ་འགུལ་གང་ཡང་མེད་པར་ཁོ་ལ་
༠༠



དཀྲོལ་དཀའ་བའི་མདུད་རྒྱ།
ཅེར་འདུག
ཁོ་བོས་ཀྱང་ཁོ་མོའི་ཡོད་ཚད་ལ་ཞིབ་ཏུ་བལྟས་པ་དང་
དགའ་སྐྱོ་ཟུང་ལྡན་གྱི་ཚོར་བ་ཞིག་ལུས་ཀུན་ལ་ཁྱབ།
“ངེད་གཉིས་གང་ཞིག་ལ་བྲོས་འགྲོ།” ཁོའི་རྣ་ལམ་ན་ཁོ་
མོའི་སྐད་ཆ་དག་ད་ལྟ་བཤད་བཞིན་པ་ལྟར་ཧ་ཅང་གསལ།
“ངས་ཁྱེད་རང་སྡུག་ལ་སྦྱར་མི་འདོད།” ཁོ་མོའི་རྣ་ལམ་
ནའང་ཁོ་བོའི་སྐད་ཆ་རྣམས་གསོན་ཤུགས་ཀྱིས་མཆེད་ནས་ཡོང་
གི་འདུག
ཁོ་བོ་དང་ཁོ་མོ་གཉིས་ཀྱིས་ཕན་ཚུན་ལ་ཡ་མཚར་མདོག་
གིས་བལྟས་ནས་འདུག་ལ། ཁོ་བོའི་གྲྭ་རོགས་ཚོས་ཀྱང་མང་ཇ་
ལག་ཏུ་འཛིན་བཞིན་དུ་ཧད་ནས་འདུག་པའི་ཁོ་བོ་དང་ཁོ་མོ་
གཉིས་ལ་ཅེར་ནས་ལུས་འདུག་གོ།
100



ཕ་སེམས་བུ་དང་བུ་སེམས་རྡོ།
༢༠༠༣ལོར། སྒྲོལ་མ་དབྱར་གནང་ལ་ཡོང་དུས་འགྲོ་
འདུག་སྤྱོད་གསུམ་ཚང་མ་ཧ་ཅང་འགྱུར་འདུག་ལ་འགྱུར་བའི་
རྣམ་པ་ནི་དུས་སྐད་ཅིག་མ་ལྟ་བུ་རེད།
“བུ་མོ། གོན་པ་དེ་དག་ཁྱེད་དང་འཚམས་པོ་གཏན་ནས་
མེད་པ་མ་ཟད་ཁྱེད་ཀྱི་བྱ་སྤྱོད་ཀྱང་ཅུང་ཡ་མཚན་ཞིག་ཏུ་འགྱུར་
འདུག ཁྱེད་ཀྱིས་རང་ཉིད་ཀྱི་གནས་སྟངས་དང་ང་ཕ་རྒན་གྱི་
གནས་སྟངས་ལ་བསམ་སྟེ་སྔར་བཞིན་བབ་ཆགས་པོ་ཞིག་བྱེད་
ཐུབ་ན་ང་ནམ་ཞིག་མིག་བཙུམ་རུང་སེམས་ཁྲལ་མི་འབྱུང་།”ཕ་
བཀྲ་ཤིས་ཀྱིས་ཧ་ཅང་བློ་ཕམ་པའི་ངང་བཤད། །
“ཨ་ཕ། ངའི་གོན་པ་འདི་དག་དེང་སང་ཧ་ཅང་དར་སྲོལ་
101



ཕ་སེམས་བུ་དང་བུ་སེམས་རྡོ།
ཆེ་བ་ཤ་སྟག་རེད། ད་སྐབས་སློབ་ཆེན་ནས་གོན་པ་འདི་འདྲའི་
རིགས་མ་གོན་ན་རྗེས་ལུས་ཀྱི་རྣམ་པ་ཕྱི་ལ་མངོན་ཡོང་གི་རེད། ང་
སློབ་ཆེན་དུ་སོང་བ་ནས་བཟུང་དེང་དུས་འཚོ་བའི་ངོ་བོ་རྟོགས་
སོང་། མ་ཟད་ངས་སྔོན་གྱི་ལམ་ཁ་མཐའ་དག་ལས་ལྡོག་ཏེ་དོན་
སྙིང་ཡོད་བའི་མི་ཚེ་ཞིག་སྐྱེལ་ཁོ་ཐག་ཡིན།”
“བུ་མོ། ཁྱེད་ཀྱི་ཨ་མའི་ཁ་ཆེམས་བརྗེད་མི་ཉན་ཡ།”
“གནའ་སྔ་མོའི་སྐད་ཆ་འདྲ་མ་བཤད་ན་མི་ཆོག་གམ”
“བུ་མོ། ཨ་ཕའི་རེ་བ་ཁྱེད་ལ་བཅོལ་ཡོད་པའང་བརྗེད་
མི་ཉན་ཡ།”
“མང་བོ་ཞིག་མ་བཤད་ན་མི་ཆོག་གམ། ཁྱེད་ཀྱི་ཁ་མི་ན་
ཡང་ཉན་མཁན་ང་སུན་ནས་ཤི་ལ་ཉེ།”
སྒྲོལ་མ་སྐྱེས་དུས་ཁ་བ་མཐུག་པོ་ཞིག་བབས་པས་ནམ་
ཟླ་ཧ་ཅང་འཁྱག་ཀྱང་ཕ་བཀྲ་ཤིས་ཀྱིས་མེ་ཁ་ཚ་སོབ་སོབ་ཅིག་
གསོས་ཏེ་གནམ་གྱིས་སྲུང་རྒྱུ་མ་འདི་ངའི་ཚེ་སྲོག་གི་རྒྱུ་བ་ཡིན་ཞེས་
རྔུལ་ཆུ་དང་ལྷན་དུ་སྐད་ཤུགས་ཆེན་པོས་ཡང་ནས་བསྐྱར་དུ་ཟློས།
མ་མཚོ་མོས་ཀྱང་བུ་མོ་འདིས་ང་བཞིན་ལས་སྡུག་འཁུར་མ་དགོས་
པ་ཞིག་ངེད་གཉིས་ཀྱིས་ཅིས་ཀྱང་བྱེད་དགོས་ཞེས་བུ་མོའི་མ་
102



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
འོངས་པའི་མདུན་ལམ་ལ་མནོ་བསམ་འདྲ་མིན་བཏང་ནས་ཆེས་
མཐའ་མཇུག་གི་ཐག་གཅོད་ལྟ་བུའི་སྐད་ཆ་འདི་བཤད། །
སྒྲོལ་མའི་ཨ་མ་ཚེ་ལས་འདས་དུས་ཁོ་མོ་སློབ་ཆུང་ལོ་རིམ་དང་
བོའི་སློབ་མ་ཡིན་ལ་ཕ་མའི་བཀའ་མངགས་བཞིན་སློབ་སྦྱོང་ལ་
འབད་པ་ལྷོད་མེད་བྱེད་བཞིན་པའི་སྒང་ཡིན།
“སྒྲོལ་མ། ཁྱེད་ཀྱིས་རང་ནུས་གང་ཡོད་སློབ་སྦྱོང་ལ་
བཏོན་ཏེ་རང་ཉིད་ཀྱི་མི་ཚེའི་རིན་ཐང་འཚོལ་དགོས་ལ་མི་རིགས་
དང་རྒྱལ་ཁབ་ལ་ཕན་པའི་ལས་ཀ་ཞིག་བྱེད་ཐུབ་དགོས།” སྐད་
ཤུགས་ཀྱང་ཉམས་པའི་མ་མཚོ་མོས་འདི་ལྟར་ཁ་ཆེམས་བཞག
“ཨ་མ། ངས་ཅིས་ཀྱང་འབད་བརྩོན་བྱ་ངེས། ཁྱེད་ཀྱིས་
སེམས་བདེ་མོ་བྱོས། ཁྱེད་ཀྱི་དྲིན་ལན་འཇལ་བའི་སྐལ་བ་མེད་
སོང་ནའང་ངས་ཨ་ཕའི་དྲིན་ལན་འཇིག་རྟེན་འདི་ནས་འཇལ་
ཐུབ་པ་བྱ་རྒྱུ་ཡིན།” མིག་ཆུ་དང་ལྷན་དུ་བཞུར་བའི་སྐད་ཆ་འདི་
ནི་སྡུག་བསྔལ་སེལ་བྱེད་ཀྱི་སྨན་མཆོག་ཅིག་དང་མཚུངས་པར་མ་
མཚོ་མོའི་སེམས་ཁོང་གི་སྡུག་བསྔལ་ཡོད་ཚད་ཡལ་སོང་ལ་ངོ་
གདོང་ཧྲིལ་བོར་ད་བར་ཡོད་མ་མྱོང་བའི་འཛུམ་མདངས་ཤིག་
གིས་ཁེངས་སོང་། དེར་ཡོད་པའི་མི་ཐམས་ཅད་ཀྱི་སེམས་པའང་
ཧ་ཅང་ལྷོད་ལ་བབས་སོང་། །
“ངའི་བུ་མོས་བསམ་ཤེས་འདུག་པས་ང་ཤི་རུང་བློ་བདེ་
103



ཕ་སེམས་བུ་དང་བུ་སེམས་རྡོ།
ངེས། ཁྱེད་ཀྱིས་བུ་མོ་འདི་སློབ་གྲྭར་མུ་མཐུད་སྐྱེལ་ཏེ་ངེས་པར་
དུ་སློབ་མཐར་ཕྱིན་དུ་འཇུག་དགོས།” ཞེས་ཕ་བཀྲ་ཤིས་ཀྱི་ལག་
པ་ནས་བཟུང་སྟེ་ཁ་ཆེམས་གསལ་ལ་མི་གསལ་བ་ཞིག་བཞག་ནས་
བཞུད་སོང་། ཕ་བཀྲ་ཤིས་ཧ་ཅང་རྒས་འདུག་ཀྱང་འདས་ཟིན་
པའི་བྱུང་བ་མཐའ་དག་ད་ལྟ་བྱུང་བ་བཞིན་ཧ་ཅང་གསལ་བོ་དྲན་
གྱི་འདུག
ད་ལོ་སྒྲོལ་མ་དགའ་རོགས་དང་མཉམ་དུ་དབྱར་གནང་
ལ་ཡོང་དུས་གློག་བརྙན་འཁྲབ་སྟོན་པ་ཞིག་དང་མཚུངས་བར་ཧ་
ཅང་མཛེས་ལ་ཨ་ཕས་སྐད་ངོ་ཆོད་པ་མ་གཏོགས་དང་ཐོག་ངོ་ཡང་
མ་ཤེས། །
“འདི་ཁྱེད་ཀྱི་ཕ་རྒན་རེད་དམ། སྙིང་རྗེ།”
“སྙིང་རྗེ་དོན་ཅི། ལོ་ཚད་ལ་སླེབས་པ་རེད།”
“དེར་སྡོད་དང་། བུ་མོ། ཁོང་ལ་ཇ་ཞིག་བླུགས་དང༌། ང་
ཡར་ལངས་ཐུབ་ཀྱི་མི་འདུག” ཕ་བཀྲ་ཤིས་ཉལ་ས་ནས་ཡར་དགྱེ་
ཙམ་གྱིས་བཤད།
“ང་ཚོའི་ཁང་ཆུང་འདིའི་ནང་དྲི་ངན་འཐུལ་གྱི་ཡོད་པས་
ངེད་གཉིས་མགྲོན་ཁང་ལ་འགྲོ།” སྒྲོལ་མས་རང་ཉིད་ཀྱི་དགའ་
io4



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
རོགས་ལ་འཐམ་ནས་བཤད།
“སྒྲོལ་མ། ཨ་ཕའི་ནད་རྙིང་འཕར་འདུག་པས་ལངས་
ཐུབ་ཀྱི་མི་འདུག ད་བར་ན་ཚ་ཙག་ཙིག་གིས་བག་ལེབ་བཙོང་བར་
རྒྱུན་དུ་འགྲོ་མ་ཐུབ་པས་ཨ་ཕས་ད་བར་སྒོར་ ༥༠༠༠ ལས་
བསགས་མ་ཐུབ། ཨ་ཕས་ཁྱེད་ལ་སེམས་གཏིང་ནས་དགོངས་
དག་ཞུ། ཨ་ཕ་ཤི་སོང་རུང་ཁྱེད་ཀྱིས་ཨ་མའི་ཁ་ཆེམས་བརྗེད་མི་
ཉན།”
“ཡང་གནའ་སྔ་མོའི་སྐད་ཆ་ཟློས་སོང་། སུན་པ་ལ། ངེད་
གཉིས་མགྲོན་ཁང་ལ་འགྲོ། མ་གཞི་ནས་དེང་སང་ཧིན་སྒོར་
༥༠༠༠གིས་ཅི་ཞིག་ཉོ་ཐུབ་བམ།” སྒྲོལ་མས་རང་གི་དགའ་རོགས་
ཁྲིད་དེ་མགྲོན་ཁང་འཚོལ་བར་སོང་།
ཕ་བཀྲ་ཤིས་ཀྱིས་རང་གི་བུ་མོའི་རྗེས་ལ་ཡུན་རིག་ཅེར་
རྗེས་“སྒྲོལ་མ་འགྱུར་འདུག”ཧ་ཅང་ཡིད་ཐང་ཆད་པའི་ཉམས་
དང་བཅས་ཤུགས་རིང་ཞིག་འཐེན་ཞིང་ལོ་ངོ་བཅོ་ལྔ་སྔོན་གྱི་
འདས་དོན་ལ་ཕྱིར་དྲན་བྱས།
གོ་ལྔ་ལོར་བོད་ཀྱི་སློབ་གྲྭ་ཁག་གི་སློབ་ཡོན་ལྡབ་འགྱུར་གྱི་
འཕར་བས་ཁོས་བུ་མོའི་སློབ་ཡོན་འཇལ་མ་ཐུབ། འོན་ཀྱང་རང་
105



ཕ་སེམས་བུ་དང་བུ་སེམས་རྡོ།
གི་ཚེ་སྲོག་གི་རྒྱུ་བ་དང་མཚུངས་པའི་བུ་མོའི་མདུན་ལམ་དང་ཆེས་
སྙིང་ནས་བརྩེ་བའི་བཟའ་ཟླའི་ཁ་ཆེམས་གཉིས་ནི་མི་ཚེ་འདི་ནས་
ངེས་པར་དུ་བསྒྲུབ་དགོས་པའི་དོན་དག་གལ་ཆེན་གཅིག་པུ་དེ་
ཡིན། ཁོས་ཁང་བ་དང་སྒོ་ཕྱུགས་ཐམས་ཅད་བཙོངས་ཏེ་བསམ་
བློ་ཞིག་བཏང་དུས་ད་ལོ་དེ་ལྟར་འགྲོ་ཐུབ་ཀྱང་སང་ལོར་འགྲོ་མི་
ཐུབ་པ་གསལ་བོ་ཤེས། །
“བུ་མོ། ངེད་གཉིས་རྒྱ་གར་ལ་འགྲོ། གནས་དེ་ན་རང་
གི་སྐྱབས་མགོན་ཡོད་ལ། གནས་དེ་ནས་ཁྱེད་ཀྱིས་རང་གི་རྣམ་
དཔྱོད་བཀོལ་ཏེ་རྒྱལ་ཁབ་དང་མི་རིགས་ལ་ཕན་ཐོགས་པའི་ལམ་
ཁ་རྙེད་ངེས། དེ་ལྟར་བྱེད་ན་ངེད་གཉིས་ཀྱིས་ཨ་མའི་ཁ་ཆེམས་
བསྒྲུབ་ཐུབ་ངེས།”
“ཨ་ཕ། ངས་ཨ་མའི་ཁ་ཆེམས་བསྒྲུབ་ཆེད་དང་ཁྱེད་ཀྱི་
མི་ཚེ་ལ་ཞབས་འདེགས་ཞུ་ཐུབ་ཆེད་ང་གང་དུ་འགྲོ་དགོས་རུང་
ཁྱད་པར་མེད།” སྐད་ཆ་འདི་ནི་ད་ལྟ་འཆད་བཞིན་པ་ལྟར་ཕ་
བཀྲ་ཤིས་ཀྱི་རྣ་ལམ་ལ་ལྷང་ལྷང་གསལ་ཡོང་གི་འདུག
སྒྲོལ་མ་རྒྱ་གར་རྒྱལ་ཡོངས་སློབ་ཆེན་དུ་ཞུགས་ནས་ལོ་
གཅིག་གི་རྗེས་ནས་བཟུང་ཨ་ཕ་ལ་ཡི་གེ་ཡང་ཡང་བསྐུར་ཡོང་ལ་
io6



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཡི་གེའི་ནང་དོན་ཡོད་ཚད་དངུལ་སྒོར་གྱི་དཀའ་ངལ་ཁོ་ན་ཡིན།
ཁྱེད་ཀྱིས་མུ་མཐུད་འབད་བརྩོན་ལྷོད་མེད་བྱེད་དང་ང་མ་འཆི་
བར་དུ་ཁྱེད་ཀྱི་དཀའ་ངལ་སེལ་ཐུབ་པ་ཁོ་ཐག་ཡིན་ཞེས་ཡི་གེ་རེ་
རེའི་ལན་དུ་སྒོར་མོ་ལྷན་དུ་ཚིག་རྐང་འདི་བསྐུར།
ཁོས་འདི་ལྟར་ཕྱིར་དྲན་དང་ཕྱིར་དྲན་གྱི་ཀློང་ནས་
ལེགས་བཤད་ཅིག་དང་བསླབ་བྱ་ཞིག་རྙེད་སོང་། དེ་ནི་ཕ་སེམས་
བུ་ཐོག་དང་བུ་སེམས་རྡོ་ཐོག་ཅེས་པའི་ནང་དོན་ངོ་མ་དེ་རེད།
སྒྲོལ་མས་རང་གི་ཕ་རྒན་ཡོད་སའི་ཁང་ཆུང་ཕྱོགས་སུ་
མི་མང་བོ་འགྲོ་བཞིན་པ་ཤེས་ཏེ་སྒོ་རྩར་སོང་ནས་དྲིས་དུས་རང་
གི་ཕ་རྒན་འཇིག་རྟེན་འདི་ནས་བཞུད་ཟིན་པ་ཐོས།
“བུ་མོ། དེར་དགོང་ངས་ཁྱེད་ལ་ཁ་ཆེམས་ཤིག་འཇོག་
དགོས་བྱང༌། དེར་དགོང་ངས་འཇིག་རྟེན་ལ་ཁ་ཆེམས་ཤིག་འཇོག་
དགོས་བྱུང་། ཁ་ཆེམས་འདི་ནི་ཚིག་གསར་བ་དང་དོན་འཕྲུལ་
བ་མ་ཡིན་པར། ཧ་ཅང་བདེན་པའི་ཁ་ཆེམས་ཤིག་རེད་ཨ། ཕ་
སེམས་བུ་ཐོག་དང་བུ་སེམས་རྡོ་ཐོག” སྒྲོལ་མས་རང་གིས་བོད་
ནས་ཁྱེར་ཡོང་བའི་དྲན་རྟེན་འབྲི་དེབ་ཅིག་ཉར་ཚགས་བྱས་ཡོད་
པ་དེའི་ཐོག་གི་ཡི་གེ་ལ་བལྟས་དེ་ཁོག་དགོད་ཅིག་བྱས། །
107



ཕ་སེམས་བུ་དང་བུ་སེམས་རྡོ།
ཡུལ་མི་ཁྱིམ་མཚེས་ཚང་མས་སྒྲོལ་མའི་ངོ་གདོང་ལ་ཅེར་
ནས་ཡིད་མ་ཆེས་པ་ལྟར་ཧད་འདུག
“ཕ་སེམས་བུ་ཐོག་དང་བུ་སེམས་རྡོ་ཐོག” ཁྲག་གིས་
བྲིས་པའི་ཡིག་འབྲུ་འདིས་བུ་མོ་སྒྲོལ་མ་ལ་ཚོར་སྣང་དམིགས་
བསལ་གང་ཡང་སྤྲད་མ་ཐུབ་ཀྱང་། མི་གཤིས་དང་ལྡན་པའི་མི་
མང་པོ་ཞིག་གི་སེམས་པ་ཡུན་གྱིས་གཡོས་བྱུང་། །
ལ་-
ཀ
= ཀ
-
-།
-
io8



རྨི་ལམ།
གཅིག་
མེ་འཁོར་འབབ་ཚིགས་ཀྱི་ཤིང་ཏོག་ཁུ་བ་དང་ཆུ་གྲང་མོ་
བཏུང་ས་དེར་འཚང་ཁ་ཤིན་ཏུ་ཆེ། དོན་གྲུབ་དང་བཀྲ་ཤིས་ཀྱང་
ཟུར་ཞིག་ཏུ་ལངས་ནས་ཚ་ལུ་མའི་ཁུ་བ་རེ་འཐུང་། ཁོང་གཉིས་
སོ་སོས་ཅི་ཞིག་ལ་བལྟས་ནས་འདུག་པ་ལས་ཕན་ཚུན་ལ་སྐད་ཆ་
ཚིག་གཅིག་ཀྱང་མི་བཤད། །
མདུན་ཕྱོགས་ཀྱི་རི་མགོ་དེ་སྨུག་པས་བཏུམས་འདུག་ཀྱང་
ཚ་གདུང་ཧ་ཅང་ཆེ། སྨུག་པས་བཏུམས་པའི་རི་བོ་དེའི་མཐའ་སྐོར་
ན་ལྡིང་སྐོར་རྒྱག་བཞིན་པའི་བྱ་རྒོད་མང་བའི་རྣམ་པ་ནི་ལོ་གསུམ་
ཡར་སྔོན་གྱི་དེ་རིང་དང་མཚུངས།
གློ་བུར་དུ། ལ་བ་སྲབ་སྲབ་གྱོན་ཅིང་ལུས་ཀྱི་འབའ་འབུར་
ཡོད་ཚད་ཕྱི་ལ་མངོན་པའི་བུད་མེད་ལྟ་ན་སྡུག་པ་ཞིག་ཁོང་གཉིས་
109



རྨི་ལམ།
ཀྱི་མདུན་ནས་སོང་། དོན་གྲུབ་ཀྱིས་བུད་མེད་དེའི་གོམ་འགྲོས་
རེ་རེ་ལ་མིག་སྐྱེལ་བྱས། །
“སེམས་པ་ཤོར་སོང་ངམ།” བཀྲ་ཤིས་ཀྱིས་དགོད་མ་
འཛུམ་གྱིས་དྲིས།
“ཁ་སང་གི་གློག་བརྙན་ནང་གི་ཀོ་རེ་ཡའི་བུད་མེད་དེ་
དང་འདྲ་བོ་མི་འདུག་གམ། བྲང་ཁོག་དང་དཔྱི་མགོ་གཉིས་ཀྱི་
ཉམས་དང་། རིང་ཐུང་འཚམ་པའི་གཟུགས། ལྷག་པར་དུ་ཆུང་
ཞིང་དམར་བའི་མཆུ་སྒྲོས་དེས་ངའི་སེམས་ལ་གསུབ་ཐབས་མེད་
པའི་རི་མོ་ཞིག་བྲིས་སོང་།”ད་ཐེངས་དོན་གྲུབ་ཀྱིས་སེམས་ནང་
གི་སྐད་ཆ་བཤད་བྱུང་། ད་བར་ཁོས་བུད་མེད་ལ་དགའ་མྱོང་བའི་
ཚོར་བ་ངོ་མ་དེ་ཡིན་ཁུལ་མིན་ཁུལ་གྱིས་གླེང་བ་ལས་ཚིག་ཐག་
ཆོད་པས་བཤད་མ་མྱོང༌།
“ལྟོས་དང༌། བུད་མེད་དེ་གཞི་ཆགས་རེད་མི་འདུག་
གམ།”
“གཞི་ཆགས་བུད་མེད་ལ་བུད་མེད་ཀྱི་ཡོན་ཏན་གང་ཡང་
མི་འདུག་གམ།”
“ཡོན་ཏན་ཡོད་མེད་ཅིག་གི་གནད་འགག་ག་ལ་ཡིན། འོན་
ཀྱང་གསར་འབྱོར་ཕོ་གསར་ཞིག་གིས་གཞི་ཆགས་ག་གེ་མོའི་བུད་
མེད་ཅིག་ལ་བརྩེ་འཕྲིན་ཞིག་བསྐུར་བས་བུད་མེད་དེ་ཉིན་གསུམ་
110



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ལ་ངུ་ཤུམ་བྱས་པ་གོ་མྱོང་ངམ། ཁོང་ཚོའི་མིག་ནང་ན་ང་ཚོ་ནི་མ་
ཧེ་ཞིག་གི་རིན་ཐང་ཡང་མེད་པ་ཤེས་སམ།”
ག。
གཉིས།
“ཁྱེད་ཀྱིས་ད་དུང་བུད་མེད་དེ་བརྗེད་མེད་པ་འདྲ།”
“བུད་མེད་དེ་དམིགས་བསལ་བ་ཞིག་རེད་འདུག་པས་
ངས་བརྗེད་མི་ཐུབ།”
“མིང་ཙམ་ཡང་མི་ཤེས་པའི་བུད་མེད་ཅིག་བརྗེད་མི་ཐུབ་
དོན་ཅི། ཁྱོད་སྨྱོ་ལ་ཞེ་བ་འདྲ།”
སྨུག་པས་བཏུམས་པའི་རི་བོ་དེའི་མཐའ་འཁོར་ན་ལྡིང་
སྐོར་རྒྱག་གིན་པའི་བྱ་རྒོད་རྣམས་ག་ལེར་རི་མགོ་ནས་རི་རྐེད་མར་
འབབ་ཀྱི་ཡོད་པ་མེ་འཁོར་སྒེའུ་ཁུང་ནས་གསལ་བོ་མཐོང་ཐུབ་ལ།
ཁོང་གཉིས་གནས་དེ་དང་བར་ཐག་ཇེ་ཉེ་ནས་ཇེ་ཉེར་གྱུར། །
དོན་གྲུབ་ཀྱིས་ལོ་ངོ་གསུམ་སྔོན་གྱི་དོན་དག་ཅིག་དྲན། ལོ་
ངོ་གསུམ་སྔོན་གྱི་བུད་མེད་དེ་དང་དེ་རིང་གི་བུད་མེད་འདི་གཉིས་
ལ་འདྲ་བའི་ཆ་མང་པོ་ཞིག་ཡོད་པའི་ཚོར་སྣང་དབང་མེད་དུ་སྐྱེས།
འོན་ཀྱང་ད་ལྟ་ལོ་ངོ་གསུམ་གོང་གི་བུད་མེད་དེ་གང་དུ་ཡོད་པ་མི་
ཤེས་ལ་དེ་རིང་གི་བུད་མེད་དེའང་གང་དུ་སོང་བ་སུས་ཤེས།
“ཁྱོད་ཀྱིས་རྨི་ལམ་དྲན་གྱི་འདུག” རྨི་ལམ་གྱི་མིང་དངོས་
111



རྨི་ལམ།
ལ་གཡུ་སྒྲོན་ཟེར་ཡང་བལ་ཡུལ་སྣེ་ལེན་ཁང་ནས་དོན་གྲུབ་ཀྱིས་
མོ་མཐོང་བ་ནས་ཉིན་ཁ་ཤས་ལ་ཆད་མེད་དུ་རྨི་ལམ་བཏང་བས་
ཁོང་དང་ཁོའི་གྲོགས་པོ་ཚོས་མོ་ལ་རྨི་ལམ་ཞེས་བོས་མྱོང་།
“རྒྱུ་དགའ་མ་ཟེར་གྱི་ཡོད་དམ།”
“ཡིན། ད་ལྟ་ངས་དྲན་བཞིན་པ་ནི་རྨི་ལམ་ཁོ་ན་ཡིན།
འོན་ཀྱང་ཁྱོད་ཀྱིས་རྒྱུ་དགའ་མ་བོས་ན་ང་འཐད་པ་གང་ཡང་མི་
འདུག”
གསུམ།
ལོ་ངོ་གསུམ་སྔོན་གྱི་དེ་རིང་། དོན་གྲུབ་ཀྱིས་ལྡི་ལིའི་གྷན་
དྷི་ཅིའི་མེ་ཏོག་ལྡུམ་རྭ་ནས་རྨི་ལམ་ལ་སྒུག།
“ང་ཁྱེད་ལ་དགའ་བ་དངོས་གནས་ཡིན་པས། ཁྱེད་ཀྱི་
སེམས་ན་མི་གཞན་པ་མེད་ན་ངས་ཁྱེད་དང་སྐྱིད་སྡུག་མཉམ་
འཁུར་གྱིས་མི་ཚེ་བསྐྱལ་རྒྱུ་ཡིན།”
“ངས་ཀྱང་ཁྱེད་ཀྱི་སྐད་ཆ་འདིར་སྒུག་ནས་ཡོད།” ཉིན་
ཧྲིལ་པོར་ཁོང་གཉིས་ཀྱི་སེམས་སྟེང་ནས་བཤད་པའི་སྐད་ཆ་དག་
ནི་མདང་ནུབ་ཀྱི་རྨི་ལམ་རེ་རེ་བཞིན་ཧ་ཅང་གསལ། འོན་ཀྱང་
ཨ་རི་ནས་སྤྲུལ་སྐུ་རྒྱགས་པ་དེ་ཡོང་རྗེས་ཀྱི་གནས་ཚུལ་ལ་ཁོས་
བསམ་བློ་ཇི་ལྟར་བཏང་ཡང་གསལ་ཆ་གང་ཡང་མེད་པར་གྱུར།
112



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ན་ནིང་གི་དེ་རིང་ཁོང་ལྡི་ལིར་སོང་དུས། གྲོགས་པོ་ཞིག་
གིས་རྨི་ལམ་ལ་ཕ་མེད་པའི་བུ་ཞིག་སྐྱེས་འདུག་ཟེར་ལ་དེར་ལབ་
གླེང་འདྲ་མིན་བྱེད་ཀྱི་ཡོད་པ་བཤད། ཁ་ཤས་ཀྱིས་བཤད་ན་སྤྲུལ་
སྐུས་རྨི་ལམ་ལ་བཙན་པོ་བྱས་པ་རེད་ཟེར་ལ་ཡང་མགོ་སྐོར་བཏང་
བ་རེད་ཟེར་མཁན་ཡང་འདུག ཁ་ཤས་ཀྱིས་རྨི་ལམ་སྤྲུལ་སྐུའི་རྒྱུ་
ལ་དགའ་སྟེ་རང་སྡུག་རང་གིས་ཉོས་པ་རེད་ཟེར། གང་ལྟར་སྤྲུལ་
སྐུ་ཨ་རིའི་གྲོང་ཁྱེར་དུ་ཕེབས་ཟིན་ཟེར་ལ། རྨི་ལམ་གྱིས་རྡ་སྟེང་
བུ་གསོ་ཁང་གི་སྒོ་འགྲམ་ན་ངུ་ངག་གིས་དབྱངས་རྟ་དང་བཅས་
བུ་འདི་གསོ་སྐྱོང་གནང་རོགས་ཞེས་ཞུ་བ་ཡང་ཡང་འཐེན་གྱི་ཡོད་
པར་བཤད།
ད་བར་ལོ་གཅིག་གི་རིང་། ཁོས་རྨི་ལམ་ཕྱོགས་ཀྱི་སྐད་ཆ་
རེ་གོ་བར་རེ་སྒུག་བྱས་པ་ཁོའི་ཉེ་འཁོར་གྱི་མི་སུས་ཀྱང་རྟོགས་མེད་
ལ་དེའི་ཕྱོགས་ཀྱི་གནས་ཚུལ་ཡང་གོ་ཐོས་གང་ཡང་མ་བྱུང་། ཁོས་
འདི་དག་ལ་ཕྱིར་འདང་ཡང་ཡང་བརྒྱབས་པ་དང་ཉིན་ཐོ་འབྲི་
དེབ་ཁ་ཕྱེས་བྱུང་། “ཨ་རི་ནས་ངོ་ཤེས་ཤིག་སླེབས་འདུག་པས་
འཆམ་འཆམ་ལ་འགྲོ་རྒྱུ་ཡིན། ཉིན་ཁ་ཤས་ཀྱི་རྗེས་ལ་མཇལ་ཡོང་།”
རྨི་ལམ་གྱིས་བཞག་པའི་ཡི་གེ་ཐུང་ཐུང་དེ་ད་དུང་ཡང་ཁོའི་
ཉིན་ཐོའི་གསེང་ན་ཚིལ་དྲེག་དང་བཅས་སྦས་འདུག་ཀྱང་། སྟེང་
གི་ཡིག་ཕྲེང་དེ་ཁོང་གཅིག་པུས་མ་གཏོགས་སུས་ཀྱང་ཀློག་མི་ཤེས།
113



ཟ་ལེ་རྒྱལ་ཞིག་གི་འགྱོད་སེམས།
ང་འགྱོད་པ་སྐྱེས་པ་ནི་བསམ་ཤེས་པ་རེད་ཟེར་ཆོག་ལ་
བསམ་ཤེས་པ་འདིས་ང་འགྱོད་པ་སྐྱེས་པ་རེད་ཟེར་ཆོག
“ངས་ཁྱེད་རང་ཟ་ཁང་ཡག་པོ་ཞིག་ཏུ་ཁྲིད།” དེ་རིང་ཨ་
རིའི་བུ་མོ་འདི་དང་ངོ་ཤེས་སུ་གྱུར་པས་ཁ་སང་ཆུ་འཁོལ་ཇ་ཕོར་
གང་ཡང་མ་སྤྲད་པའི་སྦྱིན་བདག་དེར་ངོམ་སོ་བྱེད་དུ་འགྲོ་དགོས་
སྙམ། །
“ཐུགས་རྗེ་ཆེ།”
114



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཟ་ཁང་གི་ཁང་ཐོག་དེར་མི་མང་བས་སྤོབས་དང་བཅས་
སྒྲོག་ཙེ་ཞིག་བཟུང་ནས་བསྡད།
“ཁྱེད་ཀྱིས་ཅི་ཞིག་ཟའམ།”
“སྔོན་ལ་འཚིག་ཇ་ཞིག་འཐུང་ན་འདོད། ཟ་མ་ད་རུང་་
མི་དགོས།”
“འཚིག་ཇ་གཉིས།” ཞབས་ཞུ་བར་མ་བཤད་པར་ཆེད་
དུ་སྦྱིན་བདག་མ་དེར་བཤད་པ་ན་མོས་ང་ལ་བལྟ་ཡག་ཅིག་བྱེད།
“དེ་རིང་ཡང་མི་སྤྲོད་ཟེར་རྩིས་ཡིན་ནམ།”ཞེས་ཟུར་ཟ་
དང་བཅས་བཤད་པ་ན་མོས་ཁ་ཡ་མ་བྱས་པར་འཚིག་ཇ་གཉིས་
སྐོལ་ཞེས་ཇ་མར་མངགས།
ངས་ཨ་རིའི་བུ་མོར་སྐད་ཆ་གང་མང་ཞིག་བཤད་ཀྱང་ཁོ་
མོ་ངའི་སྐད་ཆ་ལ་དེ་འདྲའི་མགོ་བོ་མི་འཁོར་བར་ཚགས་པར་ཞིག་
ཀློག་ནས་འདུག་པས་ངའང་དེ་འདྲའི་བདེ་མོ་ཞིག་མ་རེད་མོད།
འོན་ཀྱང་ཟ་མ་ཁམ་གང་མེད་པར་ཉི་མ་གཉིས་ཏག་ཏག་ཡིན་པས་
གྲོད་ཁོག་ལྟོགས་པའི་སྒྲ་ཡང་ཡང་གྲགས་པ་དང་མོས་ཐོད་པའི་
འོག་ནས་ང་ལ་ཡང་ལྟ་བསྐྱར་ལྟ་བྱེད་ཀྱི་འདུག
“རྡ་སའི་ཁོར་ཡུག་ཧ་ཅང་སྐྱིད་པོ་རེད།”
““རེད་རེད།” འཚིག་ཇ་ཁྱེར་ནས་ཐོན་པ་དང་མོས་ཞབས་
115



ཟ་ལེ་རྒྱལ་ཞིག་གི་འགྱོད་སེམས།
ཞུ་མའི་གདོང་ལ་བལྟས་ནས་བཤད་ཀྱང་ངས་འདི་ལྟར་ལན་
བརྒྱབ་པ་ཡིན།
༢
ངས་ཨ་རིའི་བུ་མོ་གང་སར་བཙལ་ཡང་རྙེད་ཐབས་མི་
འདུག མི་གཞན་ལ་རིག་མཐོང་རེ་འབྲི་བསམ་རུང་མིང་རིང་བོ་
དེ་སེམས་ལ་དྲན་རུང་གསལ་ཁ་གང་ཡང་མ་ཆོད། གྲོགས་པོ་ཚོས་
མགོ་སེར་ཁྲིད་སྐབས་ཧ་ཅང་ལས་སླ་བོ་ཞིག་དང་སྣང་བ་སྐྱིད་པོ་
ཞིག་ཏུ་སྣང་ཡང་ལམ་དེར་རང་ཉིད་དངོས་སུ་ཞུགས་དུས་ལམ་
འགྲོ་གཏན་ནས་མེད་པ་ལྟ་བུ་རེད། སྤྱི་སྤྱོད་རླངས་འཁོར་ས་ཚིགས་
དེར་ཆུ་ཚོད་ལྔ་ཏག་ཏག་ལངས་ནས་བསྡད་ཀྱང་ངས་བཙལ་
བཞིན་པའི་ཨ་རིའི་བུ་མོར་གཏན་ནས་ཐུག་མ་སོང་། དེ་རིང་ཁ་
ལ་ཟ་རྒྱུ་ཞིག་རྙེད་པའི་གོ་སྐབས་ཤིག་མེད་ན་ཉི་མ་གསུམ་ཏག་ཏག་
རིང་ལ་ཁོག་སྟོང་ཡིན་ལ། དེང་སང་ཟ་ཁང་འདི་ཚོ་ནས་ཆུ་ཁོལ་
ཇ་ཕོར་གང་ལའང་རིན་པ་མ་སྤྲད་ན་ཐབས་མེད་པ་སོགས་དྲན་
ནས་བཟོད་བསྲན་གྱིས་སྒུག
མིག་གིས་ལྟ་ཕྱོགས་ཤིག་གིས་བུ་མོ་དེ་བྲེལ་འཚུབ་ཀྱི་བྷག་
སུའུ་ལམ་ནས་ཚུར་ཡོང་གི་འདུག གཟབ་ནན་གྱིས་གདངས་ཡང་
བསྐྱར་བལྟས་པ་ན་ནོར་མི་འདུག བུ་མོ་དེ་རེད།
“ཧའེ།” །
1i6



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཧའེ།” ཁ་སང་དང་མི་འདྲ་བར་རྣམ་འགྱུར་ཇེ་ལེགས་
སུ་སོང་འདུག
“ཁྱེད་ལ་ཆག་སྒོ་འདྲ་བྱུང་བ་མིན་ནམ་སྙམ་ནས་ངའི་
སེམས་མ་བདེ།”
“ཆག་སྒོ་་་་་”མོས་ངའི་གདོང་ལ་བལྟས་ནས་ཧ་མ་གོ་
བའི་རྣམ་འགྱུར་བསྟན།
“རྡ་ས་ན་མི་འདྲ་མིན་ཡོད་པས་ཁྱེད་ལ་རོགས་བྱེད་ཁུལ་
གྱིས་གནོད་ཆེན་པོ་སྐྱེལ་མཁན་མང་བོ་ཡོད།”ངས་ཁྱེད་ལ་ཡུན་
གྱིས་བཤད། །
“”མོས་ཅི་ཞིག་བཤད་རྩིས་བྱེད་ཀྱང་བཤད་མ་སོང་། །
“ངས་ཏ་ལའི་བླ་མའི་དཔེ་ཆ་ཞིག་ཉོ་འདོད་ཡོད་པས་དཔེ་
ཆ་ཚོང་ཁང་གང་དུ་ཡོད་དམ།”
“ང་དེ་རིང་ལས་ཀ་མེད་པས་ངས་ཁྱེད་ལ་རོགས་བྱེད་
ཆོག”
“ཐུགས་རྗེ་ཆེ།”
སེམས་ཀྱི་ཞི་བདེ།> མོས་དེབ་འདི་ལག་ཏུ་བཟུང་
ནས་ཧ་ཅང་དགའ་མདོག་གིས་ཉོས་སོང་། ང་ལ་རོགས་པ་ཡག་
པོ་བྱས་སོང་བས་ཐུགས་རྗེ་ཆེ་ཟེར། །
“གལ་སྲིད་ཁྱེད་རང་འགྲོ་འདོད་ཡོད་ན་ངས་ཁྱེད་རང་
117



ཟ་ལེ་རྒྱལ་ཞིག་གི་འགྱོད་སེམས།
རང་བྱུང་གི་ཁོར་ཡུག་ཧ་ཅང་སྐྱིད་ས་ཞིག་ལ་སྤྲོ་འཆམ་ལ་
ཁྲིད།”དབྱིན་སྐད་ལ་བྱང་ཆ་གང་ཡང་མེད་པས་མི་མང་ས་ནས་
བཤད་རྒྱུ་དེ་ང་ལ་མཚོན་ན་ཧ་ཅང་དཀའ་ལས་ཤིག་ཡིན་རུང་གྲོད་
ཁོག་འདིའི་ཆེད་དུ་འབད་པ་མང་བོ་བྱས་མྱོང་། དེ་རིང་གི་གོ་
སྐབས་འདི་ཆེས་ལེགས་ཤོས་ཤིག་ཏུ་སྙམ་ནས་སེམས་གཏམ་བཤད་
སའི་ས་ཆ་གཞན་ཞིག་བཙལ་འདོད་བྱུང༌།
ང་རང་བྱུང་གི་ཁོར་ཡུག་ལ་ཧ་ཅང་དགའ་བས་འདོད་པ་
ཡོད་ཟེར་ལ་མགོ་སེར་ཚོ་རང་བྱུང་ཁོར་ཡུག་ལ་དགའ་བ་སྔ་ས་
ནས་ཤེས་ཡོད་པས་ལན་མ་བརྒྱབ་གོང་ནས་འཐད་པ་ཡོད་པ་ཤེས་
སོང་།
ངེད་གཉིས་རྡ་སྟེང་བོད་ཁྱིམ་སློབ་གྲྭ་འགྲོ་སའི་ལམ་ཁ་
ཞིག་ནས་གསང་ལམ་ཞིག་དེད་དེ་གཡས་ཕྱོགས་སུ་ཅུང་སོང་བས་
ནགས་གསེང་ནས་སྤང་ཐང་ཡིད་དུ་འོང་བ་ཞིག་རྙེད་སོང་། སྤང་
ཐང་དེ་ནི་ང་ཚོའི་ཕ་ཡུལ་གྱི་སྤང་ཐང་བཞིན་ཆེ་རྒྱུ་མེད་ནའང་སྔོ་
ལྗང་ངེར་འདུག་པས། ཟ་མ་ཞིག་རྙེད་ན་འདི་ནས་ཉིན་མཚན་ཁ་
ཤས་རིང་འདུག་ཆོག་བསམ་བསམ་ཞིག་རེད། སྤང་ཐང་དེ་ནས་
ངས་ཆེས་ཐག་ཉེ་ས་ནས་ཁོ་མོའི་ངོ་གདོང་ལ་ཞིབ་མོར་བལྟས་པ་
ཡིན། བཟང་ཕྱོགས་ནས་བསམ་བློ་བཏང་སྟེ་ཇི་ལྟར་བལྟས་ཀྱང་
སྣ་རིང་བོ་དེ་ནི་བོད་ཀྱི་རྒད་པོ་ཚོས་དུ་བ་འཐེན་བྱེད་ཀྱི་ར་ཙེ་ཞིག་
118



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དང་ཀུན་ནས་མཚུངས། ཕ་ཡུལ་གྱི་བོད་མོ་ཚོ་དང་བསྡུར་ན་
ཕྱོགས་གང་ཐད་ནས་ས་དང་གནམ་གྱི་ཁྱད་པར་ཡོད་ཀྱང་།
གྲོགས་པོ་ཞིག་གི་མོ་ནི་ངའི་ས་མཐའི་སྐྱབས་མགོན་ཡིན་ཟེར་བ་
བཞིན་མོ་ཡང་ང་ལ་མཚོན་ན་བློ་བབ་མིན་ལ་མ་བལྟས་པར་མེད་
ཐབས་མེད་པ་ཞིག་ཏུ་གྱུར་སོང་།
ཉིན་དེ་ནས་བཟུང་མོས་དུས་ཚོད་གང་ཡོད་ང་དང་ཐག་
ཇེ་ཉེ་བྱེད་པ་དང༌། ངའི་མི་ཚེའི་མདུན་ལམ་ཆེད་སློབ་སྦྱོང་བྱེད་
དགོས་སྐོར་དང་དཀའ་ངལ་གང་ཡོད་རོགས་པ་བྱ་རྩིས་ཡོད་སྐོར་
སོགས་ངས་ཉིན་སྒུག་མཚན་སྒུག་གི་སྐད་ཆ་རྣམས་རྣ་བའི་བདུད་
རྩི་རུ་ལྷང་ལྷང་དྲངས་སོང་།
འཚོ་བའི་དཀའ་ངལ་ཡང་རིམ་བཞིན་ཡལ་སོང་།
གཉེན་སྟོན་སྐབས་སུ་ཁོ་མོའི་ཕ་མ་གཉིས་དང་སྤུན་ཉེ།
གྲོགས་གྲོགས་མོ་སོགས་མི་གྲངས་བཅུ་དྲུག་ཏག་ཏག་འདུག་ལ་
ངའི་ཕྱོགས་ནས་ངོ་ཤེས་བཅུ་ཁ་ཞིག་འདུས་སོང་། ཉིན་དེར་ཁོ་
མོས་ང་དང་ངའི་ཕ་ཡུལ་གྱི་ཡུལ་གོམས་ལ་བརྩི་བཀུར་ཡིན་ཚུལ་
གྱི་བོད་ལ་ཞིག་གྱོན་པ་ཡིན་ཡང་རྒྱབ་མདུན་གང་ནས་བལྟས་ཀྱང་
བོད་ཀྱི་བུ་མོ་ཞིག་གི་ཁྱད་ཆོས་མངོན་ཧ་ཅང་དཀའ། ཁོ་མོའི་ངོ་
119



ཟ་ལེ་རྒྱལ་ཞིག་གི་འགྱོད་སེམས།
གདོང་གི་འཛུམ་མདངས་དེར་བལྟས་ན་དོན་དག་ཆེན་པོ་ཞིག་
འགྲུབ་ཟིན་པ་ལྟ་བུའི་རྒྱལ་ཁ་མངོན་འདུག་ཀྱང་། ངའི་སེམས་
ཁམས་ཇི་ལྟར་མནན་ཀྱང་ཚོར་སྣང་གཞན་ཞིག་གྱིས་བཀྱགས་
ནས་ཡོང་བ་ལས་དེ་འདྲའི་སྐྱིད་པོ་ཞིག་གཏན་ནས་མ་རེད། ཁོ་
མོའི་ཕ་མ་དང་སྤུན་ཉེ་རེ་རེའི་ལག་ཏུ་པར་ཆས་རེ་བཟུང་ནས་
ཕྱོགས་ཀུན་ནས་གསར་འགོད་པ་ཞིག་ལ་གསར་འགྱུར་དམིགས་
བསལ་ཞིག་རྙེད་པ་ལྟར་དམར་འཚུབ་སེ་པར་རྒྱག་གི་འདུག ངའི་
གྲོགས་པོ་གྲོགས་མོ་ཚང་མས་ད་ནི་ཁྱེད་རང་ཕྱི་རྒྱལ་ལ་སླེབས་
ཚར་ཡོད་བསམ་སྡོད་དང་ཆོག་གི་རེད་ཅེས་ཡང་ཡང་བཤད་མོད།
ངོ་རྟགས་མ་ཟིན་པའི་ཚོར་སྣང་སྐྱེན་པོ་ཞིག་གིས་ངའི་སེམས་ཁ་
བཀྱགས་འགྲོ།
“ང་ཚོའི་ཕ་ཡུལ་གང་འདྲ་རེད།” དགོང་མོ་ཉལ་ཁ་ཞིག་
ལ་ཁོ་མོས་ང་ལ་དྲིས།
“ཆ་རྐྱེན་ཧ་ཅང་བཟང་ཡང་རང་བྱུང་གི་བཀོད་པ་ཆེས་
མཛེས་པའི་ང་ཚོའི་ཕ་ཡུལ་དང་བསྡུར་ན་གང་ཡང་མ་རེད།”
ཡག་པོ་འདུག་ཅེས་བརྗོད་དགོས་སྙམ་ཡང་ཚིག་འདི་འདྲ་ཞིག་ཁ་
ནས་ཐལ་སོང་།
120



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁྱེད་ཀྱིས་ཕ་ཡུལ་དྲན་བཞིན་པ་འདྲ།” ཁོ་མོས་ངའི་
སེམས་ཤེས་པ་འདྲ།
“ཕ་ཡུལ་དྲན་རུང་ཁྱེད་རང་ངའི་འཁྲིས་ལ་ཡོད་པས་མི་
བདེ་བ་གང་ཡང་མི་འདུག”འདི་ལྟར་ཁོ་མོའི་སེམས་ཁམས་དང་
མཐུན་པའི་ལན་ཞིག་བྱིན། དངོས་གནས་བཤད་ན་ས་འདིར་ཡོང་
བ་ནས་བཟུང་ངས་ཕ་ཡུལ་མ་དྲན་པའི་ཉི་མ་གཅིག་ཀྱང་མེད་ལ་
རྒྱ་གར་ནས་ཟ་ལེ་རྒྱལ་བྱས་ཏེ་གྲོད་ཁོག་སྟོང་བ་ཡིན་དུས་ལས་
ཀྱང་ལྷག་ཏུ་དྲན་པ་ཞིག་རེད། །
དགོང་མོ་དེར་ངས་རྨི་ལམ་ཞིག་རྨིས་བྱུང༌། ང་ཁོ་མོ་དང་
མཉམ་དུ་ཕ་ཡུལ་དུ་སླེབས་འདུག་ལ་ཕྲུ་གུ་མགོ་སེར་ཞིག་ཀྱང་ཁྲིད་
འདུག ཕྲུ་གུས་བོད་སྐད་ཚིག་གཅིག་ཀྱང་མ་ཆོད་པས་ངའི་ཕ་མ་
གཉིས་ཡིད་ཧ་ཅང་སྐྱོ་ནས་ངུས་པ་མ་ཟད་ཁོ་མོའི་གདོང་ལ་ཡང་
ཡང་བལྟ་བ་ལས་འཚམས་འདྲི་ཞིག་ཀྱང་མི་བྱེད། ཁྱིམ་མཚེས་
གཡས་གཡོན་གྱི་རྒན་གཞོན་མང་པོ་ཞིག་གིས་ངེད་གསུམ་ལ་ཡ་
མཚར་མདོག་གིས་བལྟས་འདུག་ལ་ཁ་ཤས་ཀྱིས་ཧ་ལོ་(ཕྱི་རྒྱལ་
མགོ་སེར་ཚོར་ཟེར།)ཞིག་དང་གཉེན་སྒྲིག་འདུག རྒན་རྒོན་ཁ་
ཤས་ཀྱིས་དེ་འདྲའི་བུ་ཐན་ལྟས་ཤིག་ཅེས་གཤེ་བཞིན་པའི་ཚིག་
འབྲུ་རྣམས་ཧ་ཅང་གསལ། ངས་མགོ་བོ་སྒུར་ནས་འདུག་སྐབས།
ན་ཚོད་མཉམ་པའི་བུད་མེད་དག་གིས་ཀྱང་ཁོང་ཆུང་དུས་གསར་
121



ཟ་ལེ་རྒྱལ་ཞིག་གི་འགྱོད་སེམས།
ཉམས་གང་འདྲ་ཡོད་ཀྱང་དེ་རིང་ཧ་ལོ་ཞིག་ལས་རྙེད་མི་འདུག་
སྙིང་རྗེ་ཞེས་ཧབ་ཆ་མང་བོ་བྱས་སོང་། ཧབ་ཆ་དེའི་ཁྲོད་ནས་རང་
ཉིད་ཀྱིས་མགོ་བསྐོར་ཏེ་བསྒྱུར་ཟིན་པའི་དགའ་རོགས་ཚེ་སྒྲོན་གྱི་
སྐད་སྙན་སིང་སིང་གིས་གོ་ཡང་མགོ་བོ་ཡར་འདེགས་པའི་སྤོབས་
པ་ཉམས་སོང་།
ཕྱིར་ཉིན་ནས་ང་ལ་སྤོབས་པ་གསར་བ་ཞིག་རྙེད་སོང་།
འདི་ནས་ཁོ་མོ་དང་འཆམ་མཐུན་བྱེད་དེ་ལས་གནས་ཤིག་ཐོབ་
རྗེས་དངུལ་སྒོར་མང་བོ་ཞིག་ཁྱེར་ནས་ཕ་ཡུལ་དུ་སོང་ན། དུས་
དེར་ང་ལ་བླ་མ་དང་དཔོན་པོ་བཞིན་ཇ་འདྲེན་ཆང་འདྲེན་བྱ་
མཁན་གྱི་གྲངས་ཉིན་རེར་བཞིན་ཇེ་མང་ལ་འགྲོ་བ་གཏན་འཁེལ་
རེད་ལ་མོ་ལ་ཡང་བླ་མའི་རིག་མ་བཞིན་གུས་གུས་ཞུམ་ཞུམ་བྱ་
ངེས་སྙམ་ནས་དགའ་སྤོབས་གསར་བ་ཞིག་རྙེད་སོང་།
“ཁྱེད་ཀྱིས་མྱུར་དུ་ང་ལ་ལས་གནས་ཤིག་ཐོབ་ཐབས་
བྱེད།” དགོང་མོ་ཞིག་ལ་ངས་ཁོ་མོ་ལ་བཤད།
“དེ་རིང་ཁྱེད་རང་སྐྱིད་སྣང་དོད་པོ་ཞིག་རེད་འདུག་པས་
ཁྱེད་ཀྱིས་ཅི་བཤད་པ་ཐམས་ཅད་བསྒྲུབ་ཐུབ་པ་བྱ་རྒྱུ་ཡིན་ཞེས་
ངས་དམ་བཅའ་ཞིག་འཇོག”མོས་ཀུ་རེ་དང་བཅས་བཤད་ཀྱང་
122



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
སེམས་ལ་བཟུང་ཡོད་པ་གསལ་བོ་ཤེས་ཐུབ།
བསམ་བློ་ཞིག་བཏང་རྗེས་སྔོན་བོད་པ་གྲྭ་བ་ཞིག་ཕྱི་རྒྱལ་
ལ་སོང་ནས་ལས་གནས་ཤིག་ཐོབ་པ་ནི་ཉིན་རེར་ལས་ཁུངས་ནས་
གློག་སྒོ་མནན་རྒྱུ་གཅིག་པུ་ལས་ལས་ཀ་གཞན་མེད་ཀྱང་གླ་ཆ་ཧ་
ཅང་མཐོ་བས་ཁོ་དགའ་སྤྲོ་ཆེན་པོ་སྐྱེས། ཕྱིས་སུ་ཁོས་གློག་སྒོ་
མནན་མ་ཐག་ལས་ཁུངས་ཕྱི་ལོགས་སུ་སོང་ནས་བལྟས་པས་ན་
ཁྱིམ་བྱ་སྟོང་ཕྲག་མང་པོའི་སྐེ་མཉམ་གཅིག་གིས་བཅད་ཀྱི་ཡོད་
པ་ཤེས་ཏེ་ལས་གནས་དེ་བསྐྱུར་ནས་གསང་སྤྱོད་བཀྲུ་བར་སོང་བ་
སོགས་བོད་པ་ཚོ་ཕྱི་རྒྱལ་སྤྱི་ཚོགས་སུ་ཡོང་ནས་བསམ་བློ་ནང་མ་
ཤོང་བའི་གནས་ཚུལ་གང་མང་བྱུང་བ་རྣམས་བསམ་བློ་ཡང་ཡང་
འཁོར། །
“ཁྱེད་ཀྱི་དྲིན་ནས་ངས་སྡུག་པོ་གང་ཡང་མྱོང་མ་དགོས།”
བཟའ་ཟླའི་སྐེ་ལ་འཁྱུད་ནས་བཤད།
“ད་ཁྱེད་རང་ང་ཚོའི་ཁོར་ཡུག་ལ་གོམས་ཀྱི་ཡོད་པ་འདྲ།
ཁྱེད་རང་ཉིན་རེ་བཞིན་ཇེ་སྐྱིད་ལ་འགྲོ་ངེས།”
“དངོས་གནས་ཡིན་ནམ།”
“དངོས་གནས་ཡིན། མ་འགོར་བར་ངེད་གཉིས་ཁྱེད་ཀྱི་
ཕ་ཡུལ་ལ་ཡང་འགྲོ་ཐུབ་ངེས། ཕྲུ་གུ་ཞིག་སྐྱེས་ཏེ་མཉམ་དུ་ཁྲིད་
ནས་འགྲོ། མ་རེད་དམ།”སྐད་ཆ་འདི་དག་གོ་བ་དང་ཁ་སང་
123



ཟ་ལེ་རྒྱལ་ཞིག་གི་འགྱོད་སེམས།
དགོང་མོའི་རྨི་ལམ་དག་དྲན།
ང་ཕ་ཡུལ་གྱི་མི་སུས་མཐོང་ཡང་ཡིད་སྨོན་འཆོར་ས་ཞིག་
ངེས་པར་དུ་བྱ་དགོས་ཞེས་རང་སེམས་ཀྱིས་རང་ཉིད་ལ་སྐུལ་དེད་
བྱས།
“ཁྱེད་ཀྱིས་ཅི་ཞིག་བྱེད་ཀྱི་ཡོད་དམ།”
“ངས་ཁྱེད་ལ་ད་ལྟ་མྱུར་དུ་ཕྲུ་གུ་ཞིག་འཇོག་རྒྱུ་ཡིན།”
“ཧ་ཧ་ཧ་”
“ཧི་ཧེ་ཧེ”
དེ་རིང་ཞོགས་པར་མི ག་ཤ་ཡང་ཡང་འགུལ་བ་དང་
སེམས་ཁ་ཡར་བཀྱགས་འདུག གཏམ་གསར་བ་རེ་གོ་རྒྱུའི་སྔ་
བལྟས་མིན་ནམ་སྙམ་ནས་གློག་ཀླད་སྒོ་ཕྱེ་སྟེ་གློག་འཕྲིན་གསར་
བ་རེ་འབྱོར་ཡོད་མེད་ལ་བལྟས།
ཁ་སང་དེ་རིང་རྒྱ་གར་དུ་ཡོད་པའི་གྲོགས་པོ་ཚོས་གློག་
འཕྲིན་ཧ་ཅང་མང་པོ་བསྐུར་འདུག་ལ་ནང་དོན་ཚང་མ་གཅིག་
མཚུངས་ལྟ་བུ་སེམས་ཁྲལ་མ་བྱེད་ཅེས་བྲིས་འདུག
“སེམས་ཁྲལ་གང་ཡང་བྱེད་ཀྱི་མེད་ལ་ཕྲུ་གུ་སྐྱེས་རྗེས་ཕ་
ཡུལ་དུ་བལྟ་སྐོར་ལ་ཐེངས་ཤིག་འགྲོ་རྩིས་ཡོད།” ཟ་ལེ་རྒྱལ་ཚང་
124



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མའི་ཁ་གཅིག་གྲགས་ལྟར་ངས་ཀྱང་རང་མགོ་ཐོན་རྗེས་མགོ་སེར་
མ་འདི་དང་ཁ་འབྲལ་ཐབས་བྱེད་རྒྱུ་ཡིན་ཞེས་བཤད་ཡོད་པས་
རོགས་པ་ཚོས་ཁོ་མོར་མངལ་སྦྲུམ་པ་ཤེས་ཏེ་ངའི་དམིགས་ཡུལ་
འགྲུབ་རྒྱུ་མ་རེད་སྙམ་སྟེ་ང་ལ་སེམས་གསོ་གཏོང་གི་ཡོད་པ་འདྲ།
“ཁྱེད་ཅག་གིས་སློབ་སྦྱོང་ལ་འབད་བརྩོན་བྱེད་དང་ང་
ཡར་ལངས་ཐུབ་རྗེས་ཟ་ལེ་རྒྱལ་མ་ཡིན་པའི་ངོ་བོའི་ཐོག་ནས་ལག་
པ་བསྲིང་ཡོང་ངེས། དེའི་དུས་སུ་བྷེ་རིའི་དུ་སྣེ་(ང་ཚོ་གསར་དུ་ཤེས་
རབ་དགའ་ཚལ་ལ་འབྱོར་དུས་དུ་སྐོམ་བྱུང་སྟེ་ཐ་མག་ཉོ་མ་ཐུབ་
པར་ལོ་མས་དཀྲིས་པའི་རྒྱ་གར་གྱི་ཐ་མག་ཆུང་ཆུང་དེའི་དུ་སྣེ་
འཚོལ་བར་སོང་མྱོང་ལ་ཁོང་ཚོ་ཡུལ་སྐད་དུ་བྷེ་རི་ཟེར།)འཚོལ་
བར་སོང་བའི་འཚོ་བ་བསྒྱུར་ཐུབ་ངེས།” ཁ་ཤས་ལ་ངས་རྩེད་
མཚར་ལྟ་བུས་ཡིག་ལན་འདི་འདྲའང་བྲིས་མྱོང་། །
གློག་འཕྲིན་རེ་རེ་བཀླགས་པ་དང་རེ་རེར་ཡིག་ལན་ཐུང་
ཐུང་རེ་བྲིས་རྗེས་ཆེས་ཐ་མའི་སྡེ་བ་གཅིག་པའི་བུ་མོ་དེའི་ཡི་གེ་དེ་
ཀློག་འགོ་བརྩམས།
“ཁྱེད་ཀྱི་སེམས་ཁྲལ་མ་བྱེད། ངས་བསྔོ་རྟེན་ཞིག་ཕུལ་
བ་ཡིན་ལ་དེ་ནི་འདི་ཕྱོགས་ནས་ངས་ཁྱེད་ལ་རོགས་བྱེད་ཐུབ་པའི་
ལམ་ཁ་གཅིག་པུ་དེ་རེད།” ཀློག་མཚམས་འདིར་སླེབས་དུས་ཡང་
བསྐྱར་མིག་ཐེངས་འགར་འགུལ་བྱུང་།
125



ཟ་ལེ་རྒྱལ་ཞིག་གི་འགྱོད་སེམས།
གློག་འཕྲིན་དེ་འདྲའི་ཁ་གསལ་བོ་ཞིག་མིན་ནའང་བཀྲ་མ་
ཤིས་པའི་དོན་དག་ཅིག་བྱུང་ཟིན་ཐག་ཆོད་རེད།
“དོན་དག་ཚང་མ་ཁ་གསལ་བོ་ཞིག་ཤོད་དང༌།” ངས་
ཁ་པར་གྱི་ལམ་ནས་གཏིང་འདྲི་བྱས་པ་ཡིན།
“ཨ་ཕ་གྲོངས་ནས་ཉིན་གསུམ་ཏག་ཏག་རེད། ཨ་མ་ལ་
སྙིང་ནད་འཕར་ནས་ད་ལྟ་སྨན་ཁང་དུ་བརྟག་དཔྱད་བྱེད་བཞིན་
པའི་སྒང་རེད་་་་་་” སྐད་ཆ་ཉོན་མ་ཚར་གོང་ནས་ཁ་པར་ལག་
ནས་ལྷུང་སོང་།
“ཨ་ཕའི་བུ། སློབ་སྦྱོང་ཞིག་བྱེད་མ་ཐུབ་ན་སྔོན་ལས་མེད་
པ་རེད། ད་སྲང་འཁྱམས་བྱེད་པས་དོན་འགྲུབ་རྒྱུ་གང་ཡང་མེད།
དེ་ལས་ང་མཉམ་དུ་ཕ་ཡུལ་ལ་འགྲོ། རང་ས་རང་ཡུལ་ན་ཡོད་ན་
ཕ་མ་ཡིན་རུང་སེམས་བདེ་ངེས།” ཨ་ཕའི་སྐད་ཆ་རྣམས་རྣ་ལམ་
ནས་ཡང་ཡང་རྒྱུ་བར་བྱེད།
“ཁྱེད་སྔོན་ལ་སོང་དང་ངས་དབྱིན་ཇིའི་སྐད་ཡིག་མཐར་
ཕྱིན་པ་ཞིག་སྦྱངས་རྗེས་ཕ་ཡུལ་ལ་ཡོང་ངེས། ད་དུང་ངའི་
དམིགས་ཡུལ་ཡང་སྒྲུབ་མེད།”
“ ཁྱེད་རྒྱབ་ཀྱི་གོན་པ་འདི་དག་རིག་ནའང་སེམས་ནས་
126



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བཟོད་ཐབས་མི་འདུག ཨ་མས་ཀྱང་ཁྱེད་ལ་སྒུག་ནས་ཡོད། ཕ་
ཡུལ་ནས་སྐད་ཆ་ཡག་པོ་གང་ཡང་གོ་རྒྱུ་མེད། ཁྱེད་ཚང་གི་བུས་
སློབ་སྦྱོང་མི་བྱེད་པར་སྲང་འཁྱམ་བྱེད་ཀྱི་འདུག་ཟེར་ནས་གོ་
ཐེངས་རེར་སྙིང་ན་ནས་འདུག་མ་བཟོད་པར་ཁྱེད་རང་བསུ་བར་
ཡོང་བ་ཡིན། དེ་རིང་ཨ་ཕའི་ཁ་ངོ་ལ་བལྟ་རོགས།
“.....”
“ཁ་སང་དེ་རིང་ཕ་མའི་ཚིག་རྩི་མཁན་གྱི་ན་གཞོན་
དཀོན་པོ་རེད། ཡིན་ནའང་ཁྱེད་ཚོ་ཕ་མར་གྱུར་དུས་ད་གཟོད་
ཕ་མས་བུ་ཕྲུག་ལ་བཅངས་པའི་བརྩེ་སེམས་ངོ་མ་དེ་ཚོར་ཐུབ་
ངེས།” ཨ་ཕ་འགྲོ་ཁར་བཤད་པའི་སྐད་ཆ་འདི་དག་ད་ལྟ་བཤད་
བཞིན་ཡོད་ན་ཅི་མ་རུང་། ང་ཐེ་ཚོམ་མེད་པར་ཁོང་གི་རྗེས་སྙེག་
ནས་འགྲོ་ངེས།
ང་འགྱོད་པ་སྐྱེས་བྱུང་། སེམས་གཏིང་ནས་འགྱོད་པ་སྐྱེས་
བྱུང་། “ཨ་ཕ་འཇིག་རྟེན་འདི་ནས་བཙན་གྱིས་བདའ་མཁན་དང་
ཨ་མའི་སྙིང་ནད་པར་བཟོ་མཁན་དེ་ང་རེད་ལ་མགོ་སེར་ཚོ་ཡང་
རེད།” མིག་ཆུ་དང་ལྷན་དུ་སྐད་ཆ་འདི་ང་གཅིག་པུས་བཤད་
དགོས་བྱུང༌། ང་གཅིག་པུས་ཉན་དགོས་བྱུང་།
མགོ་སེར་ཚོས་ང་བསླུས་སོང་། དེ་ནི་ང་ལ་རང་གཤིས་
མེད་པས་རེད་དམ། །
127



ཟ་ལེ་རྒྱལ་ཞིག་གི་འགྱོད་སེམས།
ད་ལྟ་ངས་བསམ་ཤེས་སོང་། ང་ལྟ་བུའི་ཕུགས་རྒྱང་རིང་
བོ་མེད་པའི་བོད་མི་འགའ་ཤས་ཤིག་དམིགས་ཡུལ་ཆུང་ཆུང་ཞིག་
གི་ཆེད་དུ་མགོ་སེར་ཚོའི་རྗེས་ལ་ཁྱི་ལྟར་རྒྱུགས་དང་རྒྱུག་བཞིན་
ཡོད་ནའང་། དོན་ངོ་མར་དེ་ཚོ་ནི་རིགས་རྒྱུད་འདོར་མཁན་རེད་
འདུག ལྷག་པར་གྲངས་ཉུང་མི་རིགས་ཤིག་གི་ངོ་ནས་བལྟས་ན་
མི་རིགས་གཞན་ཞིག་དང་གཉེན་སྒྲིག་རྒྱུ་ནི་ཧ་ཅང་དངངས་སྐྲག་
སྐྱེས་དགོས་པ་ཞིག་རེད་ཨང་།
དོན་ངོ་མར་རང་གིས་རང་བསླུས་པ་རེད། རང་གིས་རང་
བརླགས་པ་རེད། །
སྨན་བླ་སྐྱབས་ཀྱིས་རྒྱ་རྒྱ་མོ་གཉིས་ཀྱིས་སྲང་ལམ་ཁེངས་
སོང་བས་བོད་པ་ཁ་ཤས་ཤིག་བར་མ་བར་ནས་བརླག་སོང་ནའང་
ཤེས་རྒྱུ་མ་རེད་ཅེས་ཁ་ཤགས་ཤིག་ཏུ་བཤད་ཡོད་པ་གོ་མྱོང་། ད་
ལྟ་བསམ་ན་སྐད་ཆ་དེ་དག་ནི་ཇི་འདྲའི་རིན་ཐང་ཆེ་བ་ཞིག་མ་
ཡིན་ནམ། དོན་ངོ་མས་སྐད་ཆ་དེ་ང་ལ་བཤད་པ་དང་འདྲ།
ང་ལ་མ་མཐའ་ཡང་ཁྱིམ་རྒྱུད་སྐྱོང་མཁན་གྱི་མགོ་ནག་བོད་
མི་ཞིག་དགོས་གལ་ཆེ་ལ། དེ་ནི་ངས་མི་རིགས་ཤིག་གི་ཚེ་སྲོག་སྐྱོང་
ཆེད་ཡིན་ཞེས་བརྗོད་ཆོག
ང་འགྱོད་པ་སྐྱེས་བྱུང་།
128



རེ་བའི་ཁྲོད་ནས་འགྱེལ་བ།
བཀྲ་ཤིས་སློབ་གྲུར་འབྱོར་བའི་བདུན་ཕྲག་དང་བོའི་
གཟའ་ཕུར་བུའི་ཉིན་སློབ་གྲྭའི་དགེ་སློབ་ཡོངས་རྫོགས་བཀྲ་ཤིས་
གཡང་འཁྱིལ་ཚོགས་ཁང་དུ་འདུ་འཛོམས་བྱས། ཁོས་ཚོགས་ཁང་
ནས་གདན་གྲལ་ལ་བསྡད་པའི་སློབ་གྲོགས་ཚོ་དང་གཡས་གཡོན་
རྐུབ་སྟེགས་ཀྱི་བསྟར་ཕྲེང་ལྟར་སྒྲིག་པའི་དགེ་རྒན་རྣམས་ལ་ཡང་
ཡང་བལྟས་པ་དང་རང་ཉིད་སློབ་གྲྭ་འདི་འདྲ་ཞིག་ཏུ་ཚུད་པ་ནི་
བསོད་ནམས་རེད་ཨང་སྙམ་པའི་སེམས་ཚོར་ཞིག་ངང་གིས་སྐྱེས།
གློ་བུར་དུ་སྒོ་འགྲམ་གྱི་སློབ་མ་ཚོས་ཐལ་མོ་རྡེབ་པ་དང་
129



རེ་བའི་ཁྲོད་ནས་འགྱེལ་བ།
བསྟུན་ཡུན་གྱིས་དགེ་སློབ་ཚང་མས་ཐལ་མོ་རྡེབ། ཁོས་ཡར་ལྟ་
མར་ལྟ་ཞིག་བྱས་པ་ན། བཀྲ་ཤིས་གཡང་འཁྱིལ་ཚོགས་ཁང་གི་
སྒོ་ལྔ་བ་ནས་སློབ་སྤྱི་ལགས་ཡར་ཕེབས་པ་དང་ལག་གཡས་པ་
ཕྱིར་བསྟན་ཏེ་མཁས་དབང་ཆེན་མོ་གདན་འདྲེན་གྱི་གུས་ཉམས་
དང་བཅས་གྲལ་མཐའ་བརྒྱུད་སྟེགས་བུའི་སྟེང་བུད། དགེ་སྤྱི་
ལགས་ཀྱིས་མདུན་ཅོག་གཡས་གཡོན་ནས་རྐུབ་སྟེགས་ལ་ལག་པ་
འཆང་ཙམ་འཆང་ཙམ་བྱས་ཏེ་རྐུབ་སྟེགས་དཀྱུས་མ་དེ་མཁས་
དབང་ཆེན་མོར་ལག་པ་གཉིས་ཀྱིས་བསྟན་ཏེ་འདིར་བཞུགས་
ཞེས་པའི་ཚུལ་བསྟན། གཡས་སུ་སློབ་སྤྱི་བསྡད།
“ཐག་ཐག” དགེ་སྤྱི་འཆད་སྟེགས་སུ་བུད་ནས་རྒྱང་
བསྒྲགས་ཁ་པར་ལ་རྡུང་ཙམ་བྱས་རྗེས། །
“ཐོག་མ་དེ་ལ་ངས་དགེ་ལས་སློབ་ཕྲུག་ཚང་མའི་ཚབ་བྱས་
ཏེ་མཁས་དབང་ཆེན་མོ་སྐུ་ངོ་བསམ་གཏན་ནོར་བུ་མཆོག་ལ་
འཚམས་འདྲི་བཀྲ་ཤིས་བདེ་ལེགས་ཞུ་བ་དང་ཆབས་ཅིག་ང་ཚོའི་
སློབ་གྲྭའི་དགེ་སློབ་རྣམས་ལ་ཐུགས་འཁུར་ཆེན་པོས་བཀའ་སློབ་
གསུང་བཤད་གནང་བར་ཕེབས་པ་ལ་བཀའ་དྲིན་ཆེ་ཞུ།”དགེ་སྤྱི་
ཡིས་བཤད་མ་ཐག་དགེ་སློབ་ཡོངས་ཀྱིས་མཉམ་གཅིག་ཏུ་ཐལ་མོ་
བརྡབས་པ་དང་མྱུར་དུ་མཚམས་ཆད་པར་བལྟས་ན་མཁས་
དབང་ཆེན་མོའི་བཀའ་སློབ་གསུང་བཤད་ཞུས་པར་བྲེལ་བ་ཡོད་
130



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
པ་གསལ་པོ་ཤེས་ཐུབ། །
“གཤམ་ལ་ངས་སྐུ་ངོ་ལགས་ཀྱི་མཛད་རྗེས་དང་འབྲེལ་
མཚམས་སྦྱོར་མདོར་བསྡུས་ཤིག་བྱ་རྒྱུ་ཡིན།” དགེ་སྤྱིས་མུ་མཐུད་
གསུངས་སོང་། གསུང་སྟངས་ཧ་ཅང་ལེགས་པ་ནི་ཞེ་ཚིག་དང་
གུས་ཉམས་ཀྱིས་ཡོངས་སུ་ཕྱུག་ནའང་། འཁྲུངས་པའི་ཟླ་དུས་ཚེས་
གྲངས་ནས་འགོ་བརྩམས་ཏེ་བར་དུ་གཉེན་སྒྲིག་སྟངས་དང་སྲས་
སྲས་མོ་ཅི་ཙམ་འཁྲུངས་པ་སོགས་རྒྱུན་ལྡན་གྱི་འཚོ་བའི་བརྒྱུད་
རིམ་རྣམས་ཞིབ་ཅིང་ཕྲ་བར་བཤད་པས་སློབ་མ་ལ་ལ་ནི་གཉིད་
ལྕོག་གིས་མགོ་བོ་གཡས་གཡོན་གང་ལ་ཡུན་གྱིས་སྨད། ལ་ལ་ཞིག་
གིས་ཟིན་བྲིས་འདེབས་བྱེད་དུ་གྲ་སྒྲིག་བྱས་པའི་འབྲི་དེབ་ལས་
ཤོག་བུ་རིལ་རིལ་བྱས་ཏེ་གཉིད་ལྕོག་རྒྱག་བཞིན་པའི་སློབ་མ་ཚོའི་
གདོང་ལ་གང་བྱུང་དུ་གཞུས་ཀྱི་འདུག གཡས་གཡོན་དགེ་རྒན་
རྣམས་ཀྱིས་ཀྱང་བསམ་བློ་གཏོང་བཞིན་པའི་ཚུལ་གྱིས་གང་
ལའང་མི་ལྟ་བར་འདུག་པར་བལྟས་ན་ཕལ་ཆེར་སེམས་པ་ནི་སྔ་
ས་ནས་བཀྲ་ཤིས་གཡང་འཁྱིལ་ཚོགས་ཁང་གི་ཕྱི་ལོགས་སུ་
འཁྱམས་ཟིན་པ་གསལ། བཀྲ་ཤིས་ཀྱིས་ཀྱང་མཁས་དབང་ཆེན་
མོའི་ཞལ་དང་དགེ་སྤྱི་ལ་རེས་ལྟ་རེས་ཅེར་འགའ་བྱས་རྗེས་ཧ་ཅང་
ཐང་ཆད་པའི་ཉམས་ཤིག་གདོང་ལ་བསུས་ཏེ་ཚོགས་ཁང་དུ་ཡོང་
བའི་ལམ་བར་ནས་རྙེད་པའི་སྙན་ངག་དེབ་ཆུང་དེ་ཀློག་འགོ་
131



རེ་བའི་ཁྲོད་ནས་འགྱེལ་བ།
བརྩམས།
“དེ་རིང་དུས་ཚོད་ཀྱི་དབང་གིས་སྐུ་ངོ་མཆོག་གི་མཛད་
རྗེས་མདོར་བསྡུས་ཙམ་ཞིག་ལས་ཞུས་ཐུབ་མ་སོང་། གཤམ་ལ་
གསུང་བཤད་དབུ་འཛུགས་གནང་རོགས།” དགེ་སྤྱི་ཡིས་
མཚམས་འཇོག་ལྟ་བུའི་ཚིག་གཅིག་བཤད་པ་དང་ཐལ་མོ་ཐར་
ཐོར་ཞིག་ལས་གོ་རྒྱུ་མེད་ནའང་ཚོགས་ཁང་ཧྲིལ་བོར་མཁའ་རླུང་
གསར་བ་ཞིག་ཁྱབ་པ་དང་འདྲ་བར་དགེ་སློབ་ཚོ་སྔར་ལས་ཀྱང་
རྣམ་རིག་གྲུང་བོ་ཞིག་ཏུ་གྱུར།
“དེ་རིང་འདི་གའི་སློབ་གྲྭའི་དགེ་སློབ་རྣམས་དང་མཉམ་
འཛོམས་བྱུང་བ་ཧ་ཅང་དགའ་བོ་བྱུང་། དེ་རིང་ང་ཁྱེད་ཅག་གི་
སློབ་གྲྭར་བཅར་ཏེ་ཡ་རབས་བཟང་སྤྱོད་སྐོར་ཏོག་ཙམ་ཞིག་ཞུ་ན་
བསམ་བྱུང་། གང་ཡིན་ཟེར་ན་སྔོན་མ་ང་ཚོའི་ཕ་མེས་ཡང་མེས་
སྐབས་ནས་ཡོད་པ། འཛམ་གླིང་རྒྱལ་ཁབ་གཞན་སུ་གང་ལའང་
མེད་པའི་ང་ཚོའི་བོད་པའི་ཡ་རབས་བཟང་སྤྱོད་དེ་ཚོ་དེང་སང་
ཉམས་རྒུད་དུ་འགྲོ་བསྡད་པ་རེད། ང་ཚོའི་མི་ཐོག་ཕལ་ཆེར་
རྫོགས་ལ་ཉེ། ད་རེ་བ་བཅོལ་ས་ཞིག་ཡོད་པ་ནི་བོད་ཀྱི་མ་འོངས་
སོན་རྩ་ཁྱེད་ཚོ་ཡིན་པས་ཁྱེད་ཅག་གིས་ཐུགས་ལ་ཡག་པོ་འཇགས་
132



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
པ་བྱོས། སྔོན་མ་ང་ཚོ་སློབ་གྲྭར་ཡོད་སྐབས་ཉིན་རེར་སློབ་ཁྲིད་
ཀྱི་དུས་ཚོད་གཅིག་གཉིས་ལས་མེད་པར་ས་དང་རྡོ་དབོར་ནས་
ད་བར་ཁྱེད་ཅག་རྐང་བརྐྱངས་ལག་བརྐྱངས་བྱས་ཏེ་བསྡད་ཆོག་
ཆོག་ཡིན་པའི་སློབ་ཁང་འདི་ཚོ་གསར་རྒྱག་བྱས་པ་རེད། འོན་
ཀྱང་སློབ་མ་མང་ཆེ་བ་ཞིག་སློབ་སྦྱོང་ཡག་པོ་ཡོད་ལ་ཀུན་སྤྱོད་
ཀྱང་ཡག་པོ་ཡོད། ད་དུང་རང་མི་རིགས་ཀྱི་ལ་རྒྱ་སོགས་ཧང་སང་
དགོས་པ་དེ་འདྲ་ཡོད། དེང་སང་སློབ་ཕྲུག་མང་ཆེ་བ་ཞིག་གྱོན་
པ་ཡག་བཙོག་དང་། ཁ་པར་བཟང་ངན། དགའ་རོགས་ཡོད་མེད་
སོགས་སློབ་སྦྱོང་གི་དུས་ཚོད་འཕྲོ་བརླག་གཏོང་བྱེད་ཤ་སྟག་
བརྩད་ནས་འགྲོ་བསྡད་པ་ལས་སློབ་སྦྱོང་གི་བཟང་ངན་བཤད་
བསྡད་མཁན་ཕལ་ཆེར་མེད་པ་འདྲ། གནས་ཚུལ་འདི་ཚོ་ཧ་ཅང་
བློ་ཕམ་ཆེན་པོ་རེད། ཁྱེད་ཚོས་བོད་ནང་གི་བོད་པའི་སློབ་ཕྲུག་
དེ་ཚོར་ལྟོས་དང་། སློབ་རིན་དང་ཟས་རིན། ཐ་ན་སློབ་གྲྭའི་སྒྲོག་
ཙེ་རྐུབ་སྟེགས་ལ་སོགས་པར་དངུལ་སྤྲད་དེ་སློབ་གྲྭར་འགྲོ་བཞིན་
པ་རེད། འོན་ཀྱང་ཁྱེད་ཅག་ལ་ཟས་རང་གྲུབ་དང་གོས་རང་གྲུབ་
ཅེས་པའི་དཔེ་བཞིན་གཞུང་ནས་ཆ་རྐྱེན་འདི་འདྲ་བཟང་བོ་ཞིག་
གནང་བསྡད་ཡོད་པས་ད་སློབ་སྦྱོང་ཡག་པོ་ཞིག་བྱེད་མ་ཐུབ་ན་
ཞབས་འདྲེན་རེད། མ་འོངས་པར་བོད་པ་ཟེར་ན་འདྲ། བོད་རྒྱལ་
ཁབ་ཟེར་ནའང་འདྲ། ཚང་མ་ཁྱེད་ཅག་རེད་ལ་ཁྱེད་ཅག་གི་ལག་
133



རེ་བའི་ཁྲོད་ནས་འགྱེལ་བ།
ན་ཡོད་པ་རེད། དེར་བརྟེན་སོ་སོ་ལ་འགན་ཞིག་ཡོད་སྙམ་ནས་
འབད་བརྩོན་བྱེད་དགོས་པ་ལས་ཉི་མ་འཁྱོལ་ཐབས་བྱེད་ན་རྩ་བ་
ནས་འགྲིག་གི་མ་རེད།” མཁས་དབང་མཆོག་གི་བཀའ་སློབ་
གསུང་བཤད་དེ་བོད་ཀྱི་ཡ་རབས་བཟང་སྤྱོད་སྐོར་ཡིན་མིན་གང་
ལྟར་ཡང་བཀྲ་ཤིས་ཀྱི་སེམས་ལ་སྨྲ་མི་ཤེས་པའི་ཚོར་སྣང་ཞིག་སྦྱིན་
སོང་། ལྷག་པར་བོད་ནང་གི་སློབ་གྲྭའི་གནས་སྟངས་བཤད་དུས་
ཁོའི་མིག་མཐའ་མཆི་མས་བཀང་བཞིན་སྔར་རང་ཉིད་སློབ་
འབྲིང་དུ་འགྲོ་དུས་སྒྲོག་རྩེ་རྐུབ་སྟེགས་འགན་ལེན་གྱི་དངུལ་སྤྲོད་
རྒྱུ་མེད་པར་རྐུབ་སྟེགས་མགོར་བཞག་སྟེ་སློབ་གྲྭའི་ར་བ་ནས་དུས་
ཚོད་གསུམ་ཏག་ཏག་ལ་ལངས་ནས་དྲན་པ་བརླག་པ་དག་སེམས་
ངོར་གསལ་བོ་དྲན། ཆ་རྐྱེན་གང་ཡང་འཛོམས་སའི་སློབ་གྲྭ་འདི་
འདྲ་ཞིག་ནས་ངས་ཅིས་ཀྱང་སློབ་སྦྱོང་ཡག་པོ་ཞིག་བྱ་དགོས་སྙམ།
“དུས་ཚོད་ཕྱེད་ཀའི་རིང་ལ་སློབ་མ་ཚོས་སོ་སོའི་སེམས་
ཀྱི་དོགས་པ་དང་ཡང་ན་མ་ཤེས་པ་སོགས་བཀའ་འདྲི་ཞུ་ཆོག་པས་
མི་རེ་ལ་དུས་ཡུན་སྐར་མ་གཉིས་རེ་ཡོད།” ཅེས་དགེ་སྤྱི་ཡིས་
མཁས་དབང་གི་གསུང་བཤད་མཚམས་བཞག་པ་དང་བསྟུན་
ནས་སློབ་མ་ཚོར་བལྟས་ཏེ་བཤད། །
“སྐུ་ངོ་མཆོག་བོད་ཕྱི་ནང་གཉིས་ཀྱི་གནས་སྟངས་གང་
ལའང་རྒྱུས་ལོན་ཆ་ཚང་ཡོད་པ་ལྟ་བུའི་ཚོར་སྣང་བྱུང་བས་ང་ཧ་
R
134



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཅང་དགའ་བོ་བྱུང༌། ད་བར་ང་ཚོའི་བོད་ནང་གི་སློབ་གྲྭ་ནང་ལྟ་
བུ་མཚོན་ན་སློབ་ཡོན་མཐོ་བའི་སྟེང་བསམ་བློའི་སློབ་གསོ་ཚང་
མ་རྒྱ་མི་རིགས་ཀྱི་ཆབ་སྲིད་ཀྱི་གཞི་རྩའི་དམིགས་ཡུལ་སྒང་ལ་འགྲོ་
དགོས་རུང་བོད་མི་རིགས་ཀྱི་ལ་རྒྱ་སེམས་ན་འབར་བའི་སློབ་མ་
ཧ་ཅང་མང་། འདིར་བཙན་བྱོལ་བོད་གཞུང་ལ་མཚོན་ནའང་་་་
་་་་” བཀྲ་ཤིས་ཀྱིས་མགོ་མཇུག་ཚང་བའི་དྲི་བ་དེ་ཧ་ཅང་ལྷོད་
ལྷོད་ཀྱིས་དྲི་བཞིན་ཡོད་ནའང་སྐུ་ངོ་མཆོག་གིས་དཔྲལ་རིས་
བསྡུས་ཏེ་ཧ་ཅང་སུན་སྣང་གི་ཉམས་ཤིག་མངོན་ནས་ཚིག་
མཚམས་བཅད་དོན། །
“ཁོས་ག་རེ་གསུངས་སོང་། ཁྱེད་རང་ཕ་ཡུལ་ཨ་མདོ་ནས་
ཡིན་པ་འདྲ། ཨ་མདོ་སྐད་་་་”
“འདི་འདྲ་ཞིག་ཡིན་པ་འདྲ་་་་”དགེ་སྤྱི་ཡིས་གསལ་
བཤད་ཅིག་བྱེད་ཁུལ་གྱིས་རྒྱང་བསྒྲགས་ཁ་པར་ལ་ལག་པ་འཆང་
ཡང་གློ་བུར་ཁ་ནས་གང་ཡང་མ་ཐོན།
“ངའི་དྲི་བ་འདི་རེད། ད་བར་ང་ཚོའི་བོད་ནང་གི་སློབ་
གྲྭའི་གནས་སྟངས་ལྟ་བུ་མཚོན་ན་སློབ་ཡོན་མཐོ་བའི་སྟེང་བསམ་
བློའི་སློབ་གསོ་ཚང་མ་རྒྱ་མི་རིགས་ཀྱི་ཆབ་སྲིད་ཀྱི་གཞི་རྩའི་
དམིགས་ཡུལ་སྒང་ལ་འགྲོ་དགོས་རུང་བོད་མི་རིགས་ཀྱི་ལ་རྒྱ་
སེམས་ན་འབར་བའི་སློབ་མ་ཧ་ཅང་མང་། འདིར་བཙན་བྱོལ་
135



རེ་བའི་ཁྲོད་ནས་འགྱེལ་བ།
བོད་་་་”བཀྲ་ཤིས་ཀྱིས་སྔར་ལས་ཀྱང་ཚིག་རེ་རེ་ཧ་ཅང་གསལ་
བོས་དྲིས་ཀྱང་། སྐུ་ངོའི་དཔྲལ་རིས་ཡང་བསྐུར་བསྡུས་སོང་། འོན་
ཀྱང་མི་གཞན་སུ་ལའང་མེད་པའི་གཟི་བརྗིད་ཀྱི་ཉམས་ཤིག་གིས་
ཡོངས་སུ་བརྒྱན་འདུག
“དགོངས་དག ངས་གོ་མ་སོང་། དབྱིན་ཇིའི་སྐད་ཤེས་
ན་རྒྱབ་ཆོག་གི་རེད། གསུངས་དང་།”
“དུས་ཚོད་རྫོགས་སོང་བས་དྲི་བ་འདྲི་མཁན་རྗེས་མ་དེ་
ཕེབས་རོགས།” དགེ་སྤྱི་ཡིས་ལག་པ་མར་བསྟན་ཏེ་བཀྲ་ཤིས་
སྟེགས་བུ་ལས་མར་བོབ་ཅེས་པའི་ཚུལ་བསྟན། བཀྲ་ཤིས་ཀྱིས་སྐུ་
ངོའི་ངོ་གདོང་ལ་བལྟ་ཙམ་གྱིས་ཁ་མར་འཁོར་བ་ན་སུན་སྣང་གི་
གཉེར་མ་བསྡུས་པའི་སྐུ་ངོའི་དཔྲལ་རིས་ན་རྒྱལ་ཁ་ལྟ་བུའི་འཛུམ་
རིས་ཤིག་མངོན་འདུག །
“སྐུ་ངོ་ལགས་བཀྲ་ཤིས་བདེ་ལེགས། ངའི་དྲི་བ་དེ་འདི་
ཡིན། ཁྱེད་ཀྱིས་བོད་ནང་གི་སློབ་མ་དེ་ཚོ་དཀའ་ངལ་ཡོད་པ་
གསུངས་སོང་། ཡིན་ན་ཡང་ང་ཚོས་Tv(བརྙན་འཕྲིན)ནས་
མཐོང་དུས་ཁོང་ཚོའི་ཆ་རྐྱེན་ང་ཚོའི་ཆ་རྐྱེན་དང་བསྡུར་ཐབས་མི་
འདུག Computer(གློག་ཀླད།)དེ་ཚོ་སྙིང་རྗེ་བའི་སྒང་ལ་ག་ཚོད་
རྩེད་རྩེད་རེད་འདུག ད་དུང་basketball (ལག་རྩེད་སྤོ་ལོ།)ཐང་
དེ་ཚོ་ཆེ་བ་ཞིག་འདུག Scienece (ཚན་རིག)སློབ་ཚན་ཚོགས་
136



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དུས་Test(ཚོད་ལྟ།)ལྟ་བྱེད་ཀྱི་ཅ་ལག་མང་པོ་འདུག ད་དུང་།”
“དཔེ་ཡག་པོ་གསུངས་སོང་། ཁྱེད་ཚོ་ལོ་ཆུང་ཆུང་མང་
ཆེ་བར་དེ་འདྲའི་idea(བསམ་ཚུལ།)ཡོད་པ་རེད། ཡིན་ན་ཡང་
དེ་ཚོ་དངོས་ཡོད་གནས་ཚུལ་མ་རེད། དེ་ཚོ་མི་མང་ལ་མགོ་སྐོར་
གཏོང་བྱེད་ཙམ་རེད།” སྐུ་ངོ་ལགས་ཀྱི་ལུས་ཀྱི་རྣམ་འགྱུར་ལེགས་
པ་མ་ཟད་ངོ་གདོང་ན་དཔྲལ་རིས་བསྡུས་པའི་ཤུལ་རྗེས་ཙམ་ཡང་
མེད་པར་དྲི་བ་འདྲི་མཁན་གྱི་བུ་མོ་དེར་འཛུམ་དམུལ་ལེར་
གསུངས།
བཀྲ་ཤིས་ཀྱི་གནས་སྟངས་འདིར་བསམ་བློ་ཇི་ལྟར་བཏང་
ཡང་སེམས་ཀྱི་ན་ཚ་ལྟ་བུར་གྱུར། །
E
，
“བོད་ནས་སློབ་གྲྭ་སོང་མྱོང་བའི་སློབ་མ་ག་ཚོད་ཡོད།
ལག་པ་ཡར་ཁྱོགས།”
གཅིག གཉིས། གསུམ།་་་་”
“དགེ་རྒན་ལགས། བཅུ་གཉིས་འདུག”
“ཁྱེད་ཚོས་སྐར་མ་བཅུའི་ནང་སོ་སོའི་ལོ་རྒྱུས་ཐུང་ཐུང་
རེ་ཕྲིས། གཞན་པ་ཚོས་ཡིག་གཟུགས་སྦྱོངས།”དགེ་རྒན་གྱིས་དེ་
ལྟར་བཤད་རྗེས་སྒོར་བུད།
137



རེ་བའི་ཁྲོད་ནས་འགྱེལ་བ།
“བྲིས་ཚར་སོང་ངམ། སྐར་མ་ཉི་ཤུ་ཡོལ་འདུག”དགེ་རྒན་
གང་ཞིག་ནས་ཕྱིར་སློབ་ཁང་དུ་ཐོན་མ་ཐག་བཤད། །
“ཧ་ཅང་ལེགས་པོ་བྲིས་འདུག འོན་ཀྱང་ཡིག་གཟུགས་
སྦྱོང་མ་གཏོགས་ཡིག་རྒྱུགས་གཏོང་དུས་ཨ་མདོ་ཡི་གེ་བྲིས་ན་ཐོབ་
སྐར་ཇི་ལྟར་སྤྲོད།”དགེ་རྒན་གྱིས་སློབ་མ་ཚེ་རིང་གི་འབྲི་དེབ་སྟེང་
འགྲིག་རྟགས་ཆེན་པོ་ཞིག་བརྒྱབ་སྟེ་བཤད།
“ལགས་སོ།”
“ཡང་། རྗེས་མ་དེ་ཚོ་ཤོག”
“ཁྱེད་རང་གིས་ཀྱང་ཡག་པོ་བྲིས་འདུག འོན་ཀྱང་རྗེས་
མ་ནས་ཨ་མདོའི་ཡི་གེ་མ་འབྲི་ཨང་།”
“ལགས་སོ།”
“ཡང་། རྗེས་མ་དེ་ཚོ་ཤོག”
“ཡང་། ཨ་མདོའི་ཡི་གེ ད་ག་རེ་རེད། ཁྱེད་ཚོ་ཚང་མས་
ཨ་མདོའི་ཡི་གེ་མ་གཏོགས་འབྲི་ཤེས་ཀྱི་མེད་པ་འདྲ།
“དགེ་རྒན་ལགས། འདིའང་བོད་ཡིག་རེད། མ་ཟད་་་་”
“ཡག་པོ་ཉོན་ཨང་། ངས་ཡང་བསྐྱར་གསལ་བཤད་ཅིག་
བྱ་རྒྱུ། འཛིན་ཁང་ནང་ནས་ཡིག་གཟུགས་ག་རེ་བྲིས་ན་ང་ལ་ཁྱད་
པར་མེད། འོན་ཀྱང་ཡིག་རྒྱུགས་གཏོང་དུས་ཡིན་གཅིག་མིན་
གཅིག་དབུ་མེད་བྲིས་མ་གཏོགས་ཐོབ་སྐར་མ་སྤྲད་ན་ང་ལ་ཐག་
138



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གཅོད་ཀྱི་རང་དབང་ཡོད་པ་མ་རེད། འདི་སློབ་གྲྭ་གཞུང་གི་ཐག་
བཅད་པ་རེད།” དགེ་རྒན་གྱིས་སློབ་འགོ་བཙུགས་སྐབས་ཀྱི་
གསལ་བསྒྲགས་དེ་བསྐྱར་དུ་ནན་བཤད་བྱས།
“ཨ་མདོའི་ཡི་གེ ཨ་མདོའི་ཡི་གེ།” བཀྲ་ཤིས་གཏན་ནས་
འཐད་ཀྱི་མི་འདུག་པས་ཅི་ཞིག་བཤད་རྩིས་ཀྱིས་ཡར་ཐེངས་མ་
འགའ་ལངས་ཀྱང་། སློབ་ཚན་དུས་ཚོད་འཕྲོ་བརླག་གཏོང་བར་
བསམ་སྟེ་རང་སེམས་མནན།
“དགེ་རྒན་ལགས། ང་བོད་ནང་གི་སློབ་གྲྭ་ནང་དུ་ཡོད་
དུས། ང་དང་སློབ་གྲོགས་གསུམ་གྱིས་དུས་རྟག་ཏུ་བཙན་བྱོལ་བོད་
གཞུང་ཕྱོགས་ཀྱི་གནས་ཚུལ་ཤེས་ཐབས་བྱེད་ཀྱི་ཡོད། ཉིན་ཞིག་
ང་ཚོའི་རྒྱ་ཡིག་དགེ་རྒན་གྱི་ངེད་གསུམ་གྱི་ཁ་བརྡ་གོ་སོང་བས་
མཐོང་ཆུང་གིས་བཤད་རྒྱུར། ཁྱོད་ཚོས་ཆོལ་ཁ་ཆོས་ལུགས་ཀྱི་
ནང་རྩོད་བར་ན་ཤི་མིན་གསོན་མིན་དུ་ཡོད་པའི་གཞུང་དེ་གླེང་
གི་ཡོད་དམ་ཟེར། ད་ལྟ་བསམ་ན་དགེ་རྒན་དེས་བཙན་བྱོལ་བོད་
གཞུང་ལ་ང་ཚོ་ལས་ལྷག་པའི་རྒྱུས་ལོན་ཆེ་བ་འདྲ། དེ་རིང་གི་
གནས་ཚུལ་དེའི་སྟེང་ནས་ང་སེམས་མ་སྐྱིད་ལ་འདས་ཟིན་པ་མང་
པོ་ཞིག་ཕྱིར་དྲན་བྱ་དགོས་བྱུང་། དགེ་རྒན་ལགས། ཁྱེད་རང་
ནི་བོད་ཡིག་དགེ་རྒན་རེད། བོད་རང་གི་ཡི་གེ་ལ་ཨ་མདོའི་ཡི་གེ་
ཟེར་དོན་ཅི་ཡིན་ནམ། དེར་ཐོབ་སྐར་ཡང་སྤྲོད་མི་ཐུབ་པ་ཅིའི་
139



རེ་བའི་ཁྲོད་ནས་འགྱེལ་བ།
ཕྱིར་རེད། བོད་ལ་དབུ་ཅན་དབུ་མེད་ཀྱི་ཡིག་གཟུགས་ཡོད་པ་
བདེན་པ་རེད། འོན་ཀྱང་ཐོན་མི་སམ་བྷོ་ཊས་དེ་ནི་ཨ་མདོ་དང་
དབུས་གཙང་གཉིས་ལ་ལོགས་སུ་བཟོས་པའི་ཡིག་གཟུགས་དེ་
བས་ཀྱང་ཡིན་རྒྱུ་མ་རེད། དེ་རིང་ཕྱིར་ཉལ་ཁང་དུ་ཡོང་ནས་
འཛིན་གྲྭ་བཅུ་པའི་སློབ་གྲོགས་ཁ་ཤས་ཤིག་དང་ཁ་བརྡ་བྱས་པ་
ཡིན། ཁོང་ཚོ་སློབ་གྲྭ་འདིར་ཡོང་དུས་ནས་དབུ་ཅན་ལ་ཨ་མདོའི་
ཡི་གེ་ཟེར་གྱི་འདུག་ལ་དེ་ཡི་གེར་མི་རྩི་ཟེར།
དྲང་པོ་བཤད་ན། ང་ཚོ་བོད་ནས་ཡོང་བའི་སློབ་མ་མང་
ཆེ་བ་ཞིག་ལོ་ཆེན་པོ་རེད་ལ་སློབ་གྲྭར་ཡང་སོང་མྱོང་བ་ཡིན་དུས་
གསལ་བྱེད་སུམ་ཅུ་ནས་བསྐྱར་དུ་སྦྱོང་ནས་དུས་ཚོད་འཕྲོ་བརླག་
ཏུ་གཏོང་བ་ལས། ཨ་མདོ་དང་དབུས་གཙང་གི་ཡི་གེ་ཞེས་དབྱེ་
འབྱེད་མེད་པར་མ་འོངས་མི་རིགས་ཀྱི་ཕུགས་བསམ་གླེང་བའི་
དུས་ཚོད་རེད། ཡིག་གཟུགས་སྦྱོང་རྒྱུ་ནི་སློབ་ཞོར་ཙམ་ལ་རྩིས་
ན་ཅིས་མ་ཆོག དེ་རིང་གི་ཉི་མ་འདི་རྩིས་ན་ང་སློབ་གྲྭ་འདིར་ཡོང་
ནས་ཟླ་ཕྱེད་ཏག་ཏག་རེད། འདིའི་རིང་ལ་གསལ་བྱེད་ཀྱི་ཡིག་
གཟུགས་ཁོ་ན་ཁྲིད་པ་ལས་སློབ་ཚན་གསར་བ་གང་ཡང་ཁྲིད་
མེད། དགེ་རྒན་ཁྱེད་ཀྱིས་ལོ་རིམ་དང་པོ་ནི་ཡིག་གཟུགས་ཡག་
པོ་སྦྱོང་བའི་དུས་ཚོད་རེད་ཟེར་ཚུལ་ལ་བལྟས་ན་ད་དུང་མུ་མཐུད་
ཟླ་བ་རྗེས་མའི་ནང་ལའང་སློབ་ཚན་འཁྲིད་རྩིས་མེད་པ་འདྲ།
140



ཉི་མ་འཚོའི་བརྩམས་སྒྲུང་ཕྱོགས་བསྒྲིགས། ：
དེར་བརྟེན་ངས་དགེ་རྒན་ཁྱེད་ལ་རེ་བ་ཞིག་ཞུ་དགོས་བྱུང་། གལ་
སྲིད་ངའི་རེ་བ་འདིས་དགེ་རྒན་ཁྱེད་ལ་ཁག་པོ་བཟོས་པ་ཡིན་ན་
དགོངས་པ་དྭངས་བར་མཁྱེན། ང་ཚོ་སློབ་ཆུང་གི་ལོ་ཚད་ལས་
བརྒལ་བའི་སློབ་མ་རྐྱང་ཡིན་པས་སློབ་ཚན་ཁྲིད་རོགས་གནང་།”
བཀྲ་ཤིས་ཀྱིས་ཡིག་གཟུགས་འབྲི་དེབ་ཏུ་རེ་འདུན་ཡི་གེ་
ཞིག་བྲིས་ཏེ་དགེ་རྒན་ལ་ཕུལ།
“བཀྲ་ཤིས་སུ་རེད། ”
“ང་ཡིན། ”བཀྲ་ཤིས་རྐུབ་སྟེགས་ལས་ཡར་ལངས།
“ཁྱེད་རང་བློ་ཁོག་ཆེན་པོ་རེད། ABCDམ་ཤེས་གོང་ནས་
དགེ་རྒན་ལ་ཁ་ལན་སློག་ཤེས་འདུག་ཨཱ།”
“་་་་་་་”
“དཔེ་སྲིད་དོགས་མེད། བོད་ཡིག་དགེ་རྒན་སློབ་གྲྭ་ནས་
མ་བཞུགས་ན་འགན་ཚང་མ་ཁྱེད་རང་གིས་འཁུར་དགོས་པ་རེད།
ཤེས་སོང་ངམ།”
“་་་་་་་”
“སློབ་གྲོགས་ཚང་མས་ཡག་པོ་ཉོན། ལྷག་པར་དུ་བོད་
ནས་སློབ་གྲྭ་ཏོག་ཙམ་སོང་མྱོང་ཡོད་པའི་སློབ་གྲོགས་དེ་ཚོས་ང་
E
，
141



རེ་བའི་ཁྲོད་ནས་འགྱེལ་བ།
རྒྱལ་སྐྱེས་རྒྱུ་ཡོད་པ་མ་རེད། ཁྱེད་ཚོ་བོད་ཡིག་དང་རྒྱ་ཡིག་ཏོག་
ཙམ་ཤེས་པ་ལ་ཧང་སང་རྒྱུ་ག་རེ་ཡོད་པ་རེད། སྤྱི་ཚོགས་ཀྱི་འགྲོ་
སྟངས་ཚང་མ་ད་དུང་གཞི་ནས་སྦྱོང་དགོས་ཀྱི་ཡོད་པ་མ་རེད་
དམ། དེ་རིང་ནས་དགེ་རྒན་སུ་ཞིག་ལ་ཁ་ལན་སློག་ན་སློབ་མ་
དེ་ངས་སྒྲིག་གཞི་ལག་བསྟར་ཚོགས་ཆུང་ལ་རྩིས་སྤྲོད་རྒྱུ་ཡིན།
རྗེས་མ་སློབ་གྲྭ་ནས་ཕུད་དེ་འགྲོ་ས་སྡོད་ས་མེད་དུས་ང་ལ་སྙིང་རྗེ་
མི་འདུག་མ་ལབ་རོགས།”
“དགེ་རྒན་ལགས། ངས་སྐད་ཆ་ངན་པ་གང་ཡང་བཤད་
མེད། ལྷག་པར་དུ་སློབ་གྲྭའི་སྒྲིག་གཞི་དང་འགལ་བའི་་་་་།”
“ཁ་མང་བོ་འདུག་མ་བསམ་ཨང་། ང་འཛིན་གྲྭའི་དགེ་
རྒན་ཡིན་པའི་ཆ་ནས་བསླབ་བྱ་བརྒྱབ་པ་ཡིན། རྒྱུ་མཚན་ཉན་
འདོད་མེད། བོད་ཡིག་དགེ་རྒན་སྤྱན་ཆབ་བསིལ་གྱི་འདུག་པས་
མི་བཤད་རང་བཤད་ཆགས་སོང་།” དབྱིན་ཡིག་དགེ་རྒན་ཧ་ཅང་
ཁྲོས་འདུག་པས་བཀྲ་ཤིས་ཀྱིས་གསལ་བཤད་གང་ཡང་བྱེད་མ་
ཐུབ། །
ཉིན་དེ་ནས་བཟུང་བཀྲ་ཤིས་ཉེས་ཅན་པ་ཞིག་དང་འདྲ་
བར་དགེ་རྒན་ཚོའི་མིག་ནང་གི་གྲ་མ་བཞིན་སྡང་ལ་འཛིན་གྲོགས་
ཚོས་ཀྱང་སྤྱིར་བཏང་གི་སྐད་ཆ་མ་གཏོགས་མི་བཤད། ཁོ་ཁེར་རྐྱང་
དུ་ལྷག་དུས་བཙན་བྱོལ་ན་ཁོང་གི་རེ་བ་བཅངས་པ་བཞིན་གྱི་ཁོར་
142



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཡུག་ཅིག་གཏན་ནས་མེད་པ་ལྟ་བུའི་ཚོར་བ་ལྕི་བ་དང་། བོད་ནས་
རང་དང་ན་ཚོ་མཉམ་པའི་སློབ་གྲོགས་ཚོ་དང་མཉམ་དུ་མི་རིགས་
ཀྱི་ལ་རྒྱ་དང་མ་འོངས་པའི་མདུན་ལམ་སོགས་གླེང་དུས་སྣང་བ་
ཧ་ཅང་སྐྱིད་ལ་མཐུན་སྒྲིལ་གྱི་ལག་རྡང་ཡང་དམ་པ་སོགས་ལ་
ཕྱིར་དྲན་ཡང་ཡང་བྱེད་ཀྱི་ཡོད། མཚམས་རེར་རང་ཉིད་བཙན་
བྱོལ་དུ་ཡོང་བར་འགྱོད་པའང་སྐྱེས་མྱོང་། འོན་ཀྱང་མགོན་པོ་
གང་གི་བཀའ་སློབ་ལམ་སྟོན་གྱི་གསུངས་དེབ་རེ་ཀློག་དུས་སེམས་
པ་རང་བཞིན་གྱིས་གསོས་ཐུབ་ཀྱི་ཡོད།
“དེ་རིང་གི་སློབ་ཚན་འདི་ནི་ལོ་འདིའི་ནང་གི་ཧིན་རྡིའི་
སློབ་ཚན་ཐ་མ་དེ་ཡིན། ངས་ཁྱེད་ཅག་ལ་ཡིག་རྒྱུགས་བྲི་ཤོག་སྐོར་
ཏོག་ཙམ་ཞུས་ན་བསམ་བྱུང་། ཡག་པོ་ཉོན་མ་གཏོགས་ཡིག་རྒྱུགས་
མ་འཕྲོད་ན་འགན་ང་ལ་མེད། ཧ་གོ་སོང་ངམ།”
“གོ་སོང་།”
“གསལ་བྱེད་དང་དབྱངས་ཡིག་ལ་བརྒྱ་ཆ་བཅུ། བདག་
ཡོད་སེམས་ཅན་བཅུ་ལ་བརྒྱ་ཆ་བཅུ། བདག་མེད་སེམས་ཅན་
བཅུ་ལ་བརྒྱ་ཆ་བཅུ། ཐོ་རྒྱག་གི་ཡོད་དམ།”
“ཡོད།”
143



རེ་བའི་ཁྲོད་ནས་འགྱེལ་བ།
“དྲི་བ་གཉིས་པ་དེ་གཟུགས་པོའི་ཆ་ཤས་ལ་བརྒྱ་ཆ་ཉི་ཤུ།”
“དྲི་བ་གསུམ་པ་དེ་ཤིང་ཏོག་དང་སྔོ་ཚལ་རིགས་མིང་ཚིག་
བཅུ་ལ་བརྒྱ་ཆ་བཅོ་ལྔ།”
“དྲི་བ་བཞི་བ། ནང་མིའི་མིང་བཅུ་ལ་བརྒྱ་ཆ་བཅོ་ལྔ།”
“དགེ་རྒན་ལགས། ནང་མིའི་མིང་ཟེར་བ་ཅི་རེད།”
“དེའང་མི་ཤེས་སམ། ཕ་ལགས་དང་ཨ་མ་ལགས། གཅེན་
པོ་གཅེན་མོ་སོགས་རེད།”
“ད་ཤེས་སོང་།”
“དྲི་བ་ལྔ་བ། སེམས་ཅན་ཕོ་ལྔ་དང་བུ་མོ་ལྔ། དཔེར་ན་
རྟ་དང་རྒོད་མ། མཛོ་དང་མཛོ་མོ་ལྟ་བུའི་ལྔ་ལ་བརྒྱ་ཆའི་བཅོ་ལྔ་།”
“དྲི་བ་དྲུག་པ་ཡིག་གཟུགས་རེད། ཡིག་གཟུགས་ཡག་པོ་
ཡོད་ན་བརྒྱ་ཆའི་ལྔ་ཡོད་ཡོད་པ་རེད།
“སློབ་ཚན་གྲོལ།”
“དགེན་ལགས། ཐུགས་རྗེ་གནང་།”
ཧིན་རྡིའི་ཡིག་རྒྱུགས་ཀྱི་ཉིན་མོ་དེར། རྒྱུགས་ལེན་དགེ་
རྒན་གྱིས་སྔོན་ལ་བྲི་ཤོག་བཀྲམས་རྗེས་སློབ་མ་འགའི་འདུག་ས་
བརྗེ་སོང་། དེའི་རྗེས་སུ་དྲི་ཤོག་བཀྲམས།
144



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཨ་ཙི། ད་ག་རེ་རེད། དྲི་ཤོག་མ་བཀྲམས་གོང་ནས་དྲིས་
ལན་བྲིས་ཟིན་འདུག”
“འོ་་་་་་་། ཚང་མས་མཉམ་གཅིག་ཏུ་དྲིས་ལན་བྲིས་
ཟིན་པའི་སློབ་གྲོགས་ཚོར་བལྟས་ཏེ་འཕྱ་སྨོད་བྱས།
“དྲི་བ་མ་མཐོང་གོང་ནས་དྲིས་ལན་ཇི་ལྟར་འདེབས་
ཤེས།”
“ཁ་སང་དགེ་རྒན་གྱི་ཡིག་རྒྱུགས་དྲི་བ་བཞི་བོ་བཤད་
སོང་།” བཀྲ་ཤིས་ཀྱིས་ལན་བཏབ།
“དྲི་བ་ལྔ་རེད། བཞི་མ་རེད།” སྒྲོལ་མས་དྲི་བ་ཐ་མ་དེ་ཁ་
སྣོན་བྱེད། །
“དྲི་བ་ལྔ་བ་ཡིག་གཟུགས་ཡག་མིན་ཡིན་པས་ཁྱེད་ཀྱིས་
ལན་ཇི་ལྟར་འདེབས། ངའི་ཡིག་གཟུགས་ཡག་པོ་ཡོད་པས་ང་ལ་
བརྒྱ་ཆའི་ལྔ་དེ་མིག་བཙུམས་ནས་སྤྲད་རོགས་ཞེས་འབྲི་རྒྱུ་ཡིན་
ནམ།” ནམ་རྒྱུན་གད་མོ་སློང་མཁན་ཤེས་རབ་ཀྱིས་ཀུ་རེ་ལྟ་བུའི་
འཛིན་ཁང་འུར་ཟིང་ངེ་བཏང་།
“ཁ་སང་ཧིན་རྡིའི་ཡིག་རྒྱུགས་སྐབས་སུ། དྲི་བ་ཚང་མ་
ངས་བཤད་སོང་ཟེར་མཁན་སུ་ཡིན། ཡར་ལོངས།” ཧིན་ཇིའི་
དགེ་རྒན་གྱིས་སློབ་གྲོགས་ཚོར་མིག་འབུར་ཚུགས་སུ་བལྟས་ཏེ་
145



རེ་བའི་ཁྲོད་ནས་འགྱེལ་བ།
དྲིས།
“ང་ཡིན།”
“ཁྱེད་ག་རེ་ཤེས་ཀྱི་ཡོད། སློབ་གྲོགས་ཚང་མར་གནོད་
སྐྱེལ་ན་ཕན་ཐོགས་ག་རེ་འདུག”ཧིན་རྡིའི་དགེ་རྒན་བཀྲ་ཤིས་ཀྱི་
རྩར་བཅར་ཏེ་མིག་ཟུང་གཉིས་སྔར་ལས་འབུར་ཚུགས་སུ་བལྟས་
ཏེ་བཤད།།
“དགོངས་དག་ལབ། དགོངས་དག་ལབ།” སྒྲོལ་མས་
བཀྲ་ཤིས་ལ་རང་སྐྱོན་ངོས་ལེན་བྱེད་པར་སྐུལ་པར་བལྟས་ན་དགེ་
རྒན་དེའི་འབུར་ཚུགས་སུ་ཅེར་བའི་མིག་ཟུང་ལས་དགོངས་དག་
ལབ་ན་ཉེས་ཆད་མེད་པར་ལྟ་བུའི་གསང་བརྡ་རྟོགས་སོང་བ་འདྲ།
“དགེ་རྒན་ལགས། གནོད་སྐྱེལ་མཁན་དེ་ང་མ་རེད།
ཁྱེད་ཀྱིས་ཡིག་རྒྱུགས་མ་བཏང་བའི་སྔོན་ལ་དྲི་བ་ཚང་མ་གསལ་
བཤད་བྱེད་ཀྱི་ཡོད་པས། ཡིག་རྒྱུགས་སྐབས་སློབ་གྲོགས་ཚོས་
བྲེལ་འཚུབ་ཀྱི་སྒྲོག་ཙེ་སྟེང་བཤུས་པ་དང་། སྨྱུག་སྒམ་ངོར་བཤུས་
པ་སོགས་རྐུན་རྒྱུགས་གཏོང་རྒྱུའི་གྲ་སྒྲིག་བྱེད་ཀྱི་ཡོད་པ་ལས་ཁྲིད་
ཟིན་པའི་སློབ་ཚན་སྦྱོང་མཁན་སློབ་མ་གཅིག་ཀྱང་མི་འདུག འདི་
ལྟར་ལོ་མང་འདས་པས་ད་བར་འཛིན་རིམ་དགུ་བ་དང་བཅུ་བའི་
སློབ་གྲོགས་ཚོས་ཀྱང་ཧིན་ཇིའི་ཚིག་གྲུབ་ཡག་པོ་ཞིག་ཀྱང་སྒྲིག་
ཤེས་ཀྱི་མི་འདུག ཡིད་མ་ཆེས་ན་སློབ་གྲོགས་ཚོ་རེ་རེ་བཞིན་དྲི་
146



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
རྒྱུགས་གཏོང་དང་། སློབ་ཚན་ནས་ཆ་ཤས་ཙམ་ཡང་ཤེས་མེད་པའི་
སློབ་གྲོགས་ག་ཚོད་ཡོད་རྒྱུ་རེད། དྲི་ལན་ཚང་མ་བློ་ཐོག་ན་ཡོད་
མཁན་ག་ཚོད་ཡོད་རྒྱུ་རེད། ཐ་ན་དྲི་ལན་གཉིས་གསུམ་ཙམ་
དངོས་གནས་ཤེས་ཡོད་པའི་སློབ་མ་ཕལ་ཆེར་མེད། འདི་ལྟར་སོང་
ན་སློབ་གྲོགས་ཚོར་ཕན་ཐོགས་ཅི་ཡང་མེད་པའི་ཐོག་དགེ་རྒན་
ཁྱེད་ཀྱི་དུས་ཚོད་ཀྱང་འཕྲོ་བརླག་རེད་ལ། གཞུང་གི་ཟླ་ཕོགས་
གནང་བའང་འཕྲོ་བརླག་རེད། ད་དུང་་་་་”བཀྲ་ཤིས་ཀྱིས་རང་
ཉིད་ཀྱི་བསམ་ཚུལ་དམར་རྗེན་དུ་བཏོན་ནའང་དགེ་རྒན་གྱི་མིག་
ཟུང་སྔར་ལས་ཀྱང་འབུར་ཚུགས་ནས་འབུར་ཚུགས་སུ་སློབ་
གྲོགས་ཚང་མར་བལྟ་བཞིན་པས་སློབ་གྲོགས་ཚང་མས་བཀྲ་ཤིས་
ཀྱིས་ཅི་ཡང་མ་བཤད་པར་དགོངས་དག་ལབ་ན་བསམ་གྱི་ཡོད།
“ཁ་ཚུམས། སློབ་ཚན་གྲོལ་རྗེས་སློབ་སྤྱིའི་གཞུང་སྒྲུབ་
ཁང་དུ་ཤོག” ཧིན་ཇིའི་དགེ་རྒན་གྱིས་འཛིན་ཁང་སྒོ་ཤུགས་གང་
ཡོད་ཀྱིས་བརྒྱབ་སྟེ་ཕྱིན་སོང་། །
འཛིན་ཁང་ཧྲིལ་བོ་ཁུ་སིམ་སིམ།
“བཀྲ་ཤིས། ཚོད་བཟུང་མ་གཏོགས། ད་ཐེངས་མ་གཉིས་
པ་རེད་དཱ། དེ་རིང་སློབ་སྤྱི་བཞུགས་མེད་པས་ཁྱེད་རང་རླུང་རྟ་
14



རེ་བའི་ཁྲོད་ནས་འགྱེལ་བ།
རྒྱུགས་པ་རེད། རྗེས་མ་ནས་དེ་འདྲ་མ་བྱེད། ཧ་གོ་སོང་ངམ།”
“ཧ་གོ་སོང་།”བཀྲ་ཤིས་ཀྱིས་སློབ་སྤྱི་ཡོད་ས་ནས་གནས་
ལུགས་གསལ་བོ་ཞིག་བཤད་དགོས་བསམ་ཡོད་རུང་། འཛིན་གྲྭའི་
དབྱིན་དགེས་དེར་སྒུག་ནས་ཡོད་པ་ལས་སློབ་སྤྱི་མི་འདུག་
“ཉེས་ཆད་ག་རེ་བཏང་སོང་། ཉེས་ཆད་ག་རེ་བཏང་
སོང་།” ཁོ་མགོ་བོ་སྒུར་ནས་སློབ་ཁང་དུ་འབྱོར་མ་ཐག་སློབ་
གྲོགས་ཚང་མས་དྲིས།
“སློབ་སྤྱི་མི་འདུག་པས་ངར་གནས་ལུགས་བཤད་ས་མ་
རྙེད།”
“སྟབས་ལེགས་སོང་། ང་ཚོ་ཚང་མས་ཁྱེད་ལ་སེམས་ཁྲལ་
བྱས་པ་ཡིན།” བཀྲ་ཤིས་ཀྱིས་སློབ་སྤྱི་མེད་པའི་གནས་ཚུལ་བཤད་
མ་ཐག་སློབ་གྲོགས་ཚོ་དགའ་དགའ་སྤྲོ་སྤྲོའི་ངང་ནས་འཛིན་ཁང་
གི་ཕྱི་ལ་རྒྱུགས་སོང་། བཀྲ་ཤིས་ཀྱི་སེམས་ལ་སློབ་གྲོགས་ཚོས་ཀྱང་
ཁོང་ལ་སེམས་ཁྲལ་བྱེད་ཀྱི་ཡོད་པ་ནི་དོན་ངོ་མ་རྒྱབ་སྐྱོར་བྱེད་པ་
རེད་སྙམ་ནས་དགའ་ཚོར་ཆེན་པོ་སྐྱེས་མྱོང་ནའང་། དོན་དངོས་
སློབ་གྲོགས་ཚོ་དགའ་དོན་ནི་ཧིན་ཇིའི་ཡིག་རྒྱུགས་གཏོང་ལུགས་
ཐད་སློབ་སྤྱིས་གང་ཡང་ཤེས་མེད་པའི་གནས་ཚུལ་གསལ་རྟོགས་
བྱུང་བས་མ་ཡིན་ནམ།
148



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“བཀྲ་ཤིས། ཁྱེད་ཀྱིས་གནས་ཚུལ་ཇི་ལྟར་བྱུང་བའི་
བརྒྱུད་རིམ་ང་ཚོར་ཤོད་དང་གཅིག་བྱས་ན་ང་ཚོས་དགེ་རྒན་ཚོར་
ཞུ་བ་འཐེན་ཏེ་ཐབས་ལམ་རེ་རྙེད་སྲིད་པ་རེད།” སློབ་གྲྭའི་རྒན་
བདག་ཚོས་བཀྲ་ཤིས་བཙལ་ཏེ་གནས་ཚུལ་རྒྱུས་ལོན་བྱེད་ཐབས་
བྱས། །
“ཐུགས་རྗེ་ཆེ། ཁྱེད་ཅག་གི་བསམ་ཚུལ་ངས་ཤེས་ཀྱི་
འདུག ངས་གང་བཤད་པ་ཐམས་ཅད་སློབ་གྲྭ་འདིའི་སློབ་མ་
ཡོངས་ལ་ཕན་ན་སྙམ་པ་ཡིན། ད་དེའི་སྐོར་མི་གླེང་། ཁྱེད་ཅག་
གིས་ང་ལ་དག་སེལ་ཡང་བྱེད་མི་དགོས། འདི་ན་ཡི་གེ་ཞིག་ཡོད།
འདི་སློབ་སྤྱི་ལ་ཕུལ་ཏེ་ཁྱེད་ཅག་གིས་སློབ་གྲྭ་འདིའི་གནད་དོན་
ཆུང་ཆུང་ཁ་ཤས་ཤིག་ལ་འགྱུར་བ་གཏོང་ཐབས་གནང་རོགས།”
“ང་ཚོས་ངེས་པར་དུ་འབད་བརྩོན་བྱེད་ངེས།”
“ཐུགས་རྗེ་ཆེ།”
“ཁྱེད་ཀྱིས་གནས་ཚུལ་གྱི་བྱུང་རིམ་ཅུང་ཙམ་བཤད་ན་་
“ད་ནངས་ཞོགས་པར་རྒྱལ་གླུ་ཚོགས་སྐབས་ཁྱབ་
བསྒྲགས་བྱས་ཟིན་པ་དེ་གནས་ཚུལ་གྱི་བྱུང་རིམ་རེད། ད་བདེ་
མོ་བྱོས།”
149



རེ་བའི་ཁྲོད་ནས་འགྱེལ་བ།
“འདི ར་སྒྲིག་གཞི་ལག་སྟར་ཚོགས་ཆུང་ལ་གསལ་
བསྒྲུགས་ཆུང་ཆུང་ཞིག་ཡོད། སློབ་གྲོགས་བཀྲ་ཤིས་ཀྱིས་ཐེངས་
གཅིག་མིན་གཉིས་མིན་གྱིས་དགེ་རྒན་ཚོར་ཁ་ལན་སློག་སྟེ་སློབ་
ཁྲིད་ཡག་པོ་གནང་འཇུག་གི་མེད་པའི་ཚབས་ཆེན་གནས་ཚུལ་
ཡང་ཡང་ཐོན་པས་སློབ་གྲྭ་ནས་ཕྱིར་ཕུད་པ་ཡིན། མི་ངན་གཅིག་
གིས་མི་བརྒྱ་རླུང་ལ་བསྐུར་ཞེས་པའི་དཔེ་བཞིན་ང་ཚོས་སློབ་
གྲོགས་མང་བོ་ཞིག་གི་ཆེད་དུ་མི་རེ་གཉིས་ལ་དམིགས་བསལ་གྱི་
གུ་ཡངས་བཏང་ཐབས་མེད་པས་སང་ཉིན་ཉིན་གུང་ཆུ་ཚོད་བཅུ་
གཉིས་སྔོན་ལ་སློབ་གྲྭའི་ར་བ་ན་ཐོན་ཐུབ་པ་གནང་རོགས།”
བཀྲ་ཤིས་དང་སློབ་གྲྭའི་རྒན་བདག་ཚོའི་རྣ་ལམ་ན་སྒྲིག་གཞི་ལག་
བསྟར་ཚོགས་ཆུང་གིས་གསལ་བསྒྲགས་བྱེད་པའི་ཚིག་འབྲུ་
རྣམས་རེ་རེ་བཞིན་གསལ་འོང་གི་འདུག བཀྲ་ཤིས་དང་ཁོང་ཚོའི་
བར་ཐག་ཇེ་རིང་ནས་ཇེ་རིང་དུ་གྱུར་པ་དང་མཐར་མི་སྣང་བར་
གྱུར།
150



ཁྱེད་ཀྱི་ཆེད་དུ། །
ཁ་བ་འབབ་ཀྱིན་པའི་མཚན་མོ་དེར། ཁོ་རེན་གྱིས་མཛུབ་
གནོན་རོལ་ཆའི་རམ་འདེགས་ལ་བརྟེན་ནས་རང་ཉིད་ཀྱི་སེམས་
ཁམས་གསོ་གང་ཐུབ་བྱས་མོད། འོན་ཀྱང་ཅི་ཞིག་བོར་སོང་བའི་
སེམས་པ་དེ་ཉིན་ཐོ་འབྲི་དེབ་ལས་ཕྱིར་དྲངས་མ་ཐུབ། །
“ཁྱེད་ཀྱི་འཛུམ་མདངས་དེ་ནི་ངའི་མི་ཚེའི་བདེ་སྐྱིད་ཡིན་
པས་ངས་ནམ་ཡང་ཁྱེད་རང་གཅེས་སྤྲས་བྱེད་ངེས། ཚེ་རིང་གིས་
བཤད་པའི་སྐད་ཆ་འདི་ནི་རྡོ་ཁབ་ལེན་ཞིག་དང་མཚུངས་པར་རྣོ་
ལྕགས་ལྟ་བུའི་ངའི་སེམས་པ་རང་དབང་མེད་པར་འཐེན་སོང་།
མི་ཞིག་དང་མཉམ་དུ་བསྡད་པ་ནས་བཟུང་རང་ཉིད་ཀྱི་རང་



ཁྱེད་ཀྱི་ཆེད་དུ།
དབང་ངོ་མ་དེ་མི་དེའི་ལག་ན་ཡོད་པ་ལྟ་བུའི་ཚོར་སྣང་ཞིག་གིས་
ངས་སུ་ཡི་བརྩེ་དུང་དང་ལེན་བྱས་མ་མྱོང་མོད། འོན་ཀྱང་ཡུལ་
སྐོར་གྱི་ཁྲོད་ནས་ཆ་མེད་རྒྱུས་མེད་ཀྱི་མི་ཞིག་གིས་དེ་ལྟར་བདག་
ལ་མཐོང་ཆེན་བྱས་པ་ནས་ངས་ཀྱང་རང་གི་སེམས་པ་ལ་ཚོད་
འཛིན་མ་ཐུབ” ཁོ་རེན་གྱིས་ཚེ་རིང་ལ་ཐུག་པའི་ཉིན་བཅུ་པའི་
ཉིན་ཐོ་བསམ་གཞིགས་ཆེས་མང་བའི་དགོང་མོ་ཞིག་ལ་བྲིས།
“ཨ་མ་ལགས། ངས་སུ་ལའང་གཉེན་སྒྲིག་མི་བྱེད་པར་
ཚེ་གཅིག་ལ་ཨ་མ་མཉམ་དུ་འདུག་རྒྱུ་ཞེས་བརྗོད་དུས། ཨ་མས་
ང་ལ་གསུང་དོན། རང་གི་བློ་ལ་འབབ་པའི་མི་ཞིག་ལ་མ་ཐུག་པས་
ད་དུང་བརྩེ་དུང་གི་བྲོ་བ་ངོ་མ་མ་ཤེས་པས་རེད། ནམ་ཞིག་རང་
གི་བློ་ལ་འབབ་པའི་མི་ཞིག་དང་འཕྲད་དུས་དེར་ཁྱེད་ཀྱིས་རང་
གི་ཡོད་ཚད་མི་དེའི་ཆེད་དུ་གཏོང་ཐུབ་ངེས་རེད་ཅེས་བཤད་མྱོང་།
ད་ལྟ་ཚེ་རིང་ནི་ཨ་མའི་གསུངས་པའི་ངའི་བློ་ལ་འབབ་པའི་མི་དེ་
ཡིན་པ་འདྲ། འདི་ལྟར་ད་བར་ང་ལ་མཚན་མོའི་གཉིད་མེད་པར་
ཁོང་དྲན་ཞིང་། ཁོང་དྲན་ནས་བསྡད་ན་ཟ་མ་ཡང་ཟ་དགོས་ཀྱི་
མི་འདུག ཁོང་ནི་ང་ཚོའི་ཉི་ཧོང་གི་ཕོ་གསར་ཚོ་ལས་ལྷག་པའི་ཁྱད་
ཆོས་དམིགས་བསལ་གང་ཡང་མེད་ལ། རྒྱུ་དབང་ཐང་དང་ཐོབ་
152



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གོ་ས། ཐ་ན་ཕ་མ་དང་། ཁྱིམ་ཚང་། ཡུལ་ལུང་ཡང་མེད་པའི་
འཁྱམ་པོ་ཞིག་རེད། འོན་ཀྱང་ངའི་ཚོར་སྣང་ཞིག་ལ་ཁོང་གིས་
སྐད་ཆ་ལེགས་ཉེས་གང་ཞིག་བཤད་ཀྱང་སྤྲོ་སྣང་སྦྱིན་པ་ཞིག་རེད་
ལ་ལྷག་པར་དུ་གད་མོ་དགོད་དུས་སྣ་མགོ་བརྗེས་ཙམ་བྱས་པ་ནི་
ཆེས་ཡིད་དུ་འོང་བ་ཞིག་རེད། ད་ལྟ་ད་དུང་ཡང་ངའི་མཐོང་ལམ་
ན་ཁོང་གིས་སྣ་མགོ་བརྗེས་ཙམ་གྱིས་གད་མོ་དགོད་ཀྱི་འདུག ངས་
ཀྱང་མཚན་དཀྱིལ་གྱི་སྨག་རུམ་ཁྲོད་ནས་རང་དབང་མེད་པར་
ཁེར་དགོད་ཅིག་ཤོར།” ཁོ་རེན་གྱིས་ཚེ་རིང་ལ་ཐུག་པའི་ཉིན་བཅོ་
ལྔའི་རྗེས་ཀྱི་ཉིན་ཐོ་ཁེར་དགོད་ཡང་ཡང་གི་ཁྲོད་ནས་བྲིས།
“ཁོང་དང་འགྲོགས་ནས་གཟའ་འཁོར་གཉིས་ལྷག་ལས་
སོང་མེད་ནའང་། ངས་ཁོང་གི་སྐད་ཆ་ལ་ཡིད་ཆེས་བྱེད་དགོས་
བྱུང་། ཁོང་གིས་འཇིག་རྟེན་འདིར་དཀའ་སྡུག་ཇི་ཙམ་མྱངས་
དགོས་ཀྱང་ང་དང་མཉམ་དུ་གཉེན་སྒྲིག་ཐབས་བྱེད་རྒྱུ་ཡིན་ཟེར།
མི་ཚེ་གཅིག་ལ་སྐྱིད་སྡུག་མཉམ་འཁུར་གྱི་འཚོ་བ་རོལ་རྒྱུ་ཡིན་ཟེར།
སྐད་ཆ་འདི་གོ་དུས་ང་ལ་བསམ་བློ་གཏོང་དབང་ཙམ་ཡང་མེད་
པར་དགའ་བའི་མཆི་མ་གློ་བུར་དུ་ཤོར། སྐབས་དེར་གནམ་རྒན་
མས་ཀྱང་དགའ་བའི་མིག་ཆུ་འདོན་བཞིན་པའི་སྐབས་ཤིག་རེད།
153



ཁྱེད་ཀྱི་ཆེད་དུ།
སྐད་ཆ་འདི་གོ་དུས་ང་ལ་ལན་རྒྱག་དབང་ཙམ་ཡང་མེད་པར་
འཛུམ་པའི་སོ་ཕྲེང་ཡོངས་སུ་མངོན་དགོས་བྱུང་། ད་བར། འཇིག་
རྟེན་འདིར་ཆེས་སྐྱིད་ཤོས་ཀྱི་མི་དེ་ང་རེད།” ཁོ་རེན་གྱིས་ཚེ་རིང་
ལ་ཐུག་པའི་ཉིན་ཉི་ཤུ་བའི་ཉིན་ཐོ་ཆར་བ་སིམ་སིམ་འབབ་དུས་
ཤིག་ལ་སྒེའུ་ཁུང་ཕྱི་རོལ་དུ་ལྟ་བཞིན་བྲིས།
“ཁོང་གིས་ང་ལོ་ག་ཚོད་ཡིན་མིན་དྲིས་བྱུང་། ངས་ལན་
མ་བཏབ་གོང་ལ་ཁོ་རང་ལོ་ག་ཚོད་ཡིན་མིན་དྲིས་པ་ཡིན། ཁོང་
གིས་ལོ་བཅུ་དགུ་ཡིན་ཟེར། ང་ལོ་ཉེར་དགུ་ཡིན་པས་ངེད་གཉིས་
འཚམས་པོ་མེད་པ་འདྲ་ཞེས་བཤད་པ་ཡིན། བརྩེ་དུང་ལ་ལོ་ཆེ་
ཆུང་དང་ཐག་རིང་ཐུང་གི་སྐད་ཆ་མེད་ཟེར། བརྩེ་དུང་ནི་བརྩེ་
དུང་རེད། ང་སེམས་འགུལ་ཚད་མེད་ཐེབས་སོང་། ཁྱེད་ཀྱི་ཕ་
མ་གཉིས་ཀ་ཉི་ཧོང་གི་མི་རེད་དམ་ཞེས་དྲིས་བྱུང་། རེད། ཁྱོད་
ཉི་ཧོང་གི་མི་ལ་དགའ་བོ་མེད་དམ་ཞེས་དྲིས་པ་ཡིན། བརྩེ་དུང་
ལ་མི་རིགས་ཀྱི་དབྱེ་འབྱེད་མེད་ཟེར། ཁོང་གིས་བརྩེ་དུང་སྐོར་
གྱི་སྐད་ཆ་རེ་རེ་བཤད་དུས་ང་ལ་སེམས་འགུལ་ཚད་མེད་ཐེབས་
ཀྱི་འདུག ད་བར་ང་གང་ལ་སོང་རུང་ཁོང་གི་སྐད་ཆ་དག་རྣ་ལམ་
ལ་ལྷང་ལྷང་དུ་གོ་ནས་ཡོང་གི ད་བར་ང་གང་ནས་བསྡད་ཀྱང་
154



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཁོང་གི་གཟུགས་རིས་སེམས་ལ་ཝ་ལེར་ཤར་ནས་ཡོང་གི ཁོང་གི་
སྐད་ཆ་དག་གོ་དུས་ངའི་སེམས་པ་དེ་སྐྱིད་ལ་བུད་འགྲོ། ངའི་
སེམས་ལ་ཁོང་དྲན་ནས་ཡོང་དུས་ངའི་སྣང་བ་ཇེ་སྐྱིད་ལ་བུད་འགྲོ།
དངོས་གནས་ཁོང་ངའི་བདེ་སྐྱིད་ཡིན་པ་འདྲ།” ཁོ་རེན་གྱིས་ཚེ་
རིང་ལ་ཐུག་པའི་ཟླ་གཅིག་ལྷག་གི་རྗེས་ཀྱི་ཉིན་ཐོ་མཚན་དཀྱིལ་
ཞིག་ལ་བྲིས།
“དེ་རིང་། ང་ཕ་ཡུལ་ན་ཡོད། འོན་ཀྱང་ངའི་སེམས་པ་ཚེ་
རིང་དང་མཉམ་དུ་ཡོད། ངའི་རྣམ་ཤེས་ཀྱང་ཚེ་རིང་དང་མཉམ་
དུ་ཡོད། ངའི་མིག་ཟུང་གིས་ཀྱང་ཚེ་རིང་ལ་བལྟས་ནས་ཡོད། ང་
ཡོང་ཁར་ཚེ་རིང་གིས་ང་ལ་འོ་ཞིམ་པོ་ཞིག་སྤྲད། དེ་ནི་ངས་མི་ཚེ་
འདིར་བརྗེད་ཐབས་མེད་པའི་འོ་ཞིམ་ཤོས་དེ་རེད། ཁོང་གིས་ང་
ཕྱིར་མ་ཡོང་བར་དུ་སྒུག་གི་ཡིན་ཟེར། ངས་ཀྱང་ང་ཁོང་གི་སར་
འགྲོ་རྒྱུའི་གོ་སྐབས་ཤིག་མ་རྙེད་བར་དུ་འོ་ཞིམ་པོ་འདིའི་བྲོ་བ་མ་
ཡལ་བ་བྱས་ནས་སྒུག་གི་ཡིན།” ཁོ་རེན་གྱིས་ཚེ་རིང་དང་བྲལ་
ནས་ཉིན་གཅིག་གི་རྗེས་སུ་ཉིན་ཐོ་བྲིས།
“དེ་རིང་ཁོང་གིས་ང་ལ་གློག་འཕྲིན་ཞིག་བསྐུར་འདུག
155



ཁྱེད་ཀྱི་ཆེད་དུ།
རྒྱ་སེ་མེ་ཏོག་དམར་པོ་རྐྱང་རྐྱང་གིས་ཚིག་གྲུབ་སོ་སོའི་མཐའ་རྒྱན་
འདུག ཁོང་གིས་བཤད་ན་མེ་ཏོག་རེ་རེ་ཡིས་ང་ལ་སྙིང་གཏམ་གླེང་
ངེས་ཟེར། མེ་ཏོག་གིས་ང་ལ་སྙིང་གཏམ་གང་ཡང་གླེང་མ་བྱུང་།
འོན་ཀྱང་མེ་ཏོག་རེ་རེ་ཡིས་ང་ལ་ཁོང་གི་སྙིང་གཏམ་ཁྱེར་འདུག མེ་
ཏོག་རེ་རེའི་འགྲམ་ནས་ངས་འདི་ལྟར་ཐོས། ངེད་གཉིས་མྱུར་དུ་
གཉེན་སྒྲིག་བྱེད་ན་ཅི་འདྲ་རེད། ངེད་གཉིས་མྱུར་དུ་ཁྱིམ་ཚང་
གཅིག་ལ་འཛོམས་ན་མི་བཟང་ངམ། ཁྱེད་མེད་དུས་ངས་ཉི་མ་
འཁྱོལ་གྱི་མི་འདུག ད་བར་ངས་ཉིན་མཚན་མེད་པར་ཁྱེད་རང་
ཁོ་ན་དྲན་གྱི་ཡོད། ཁྱེད་དང་མཉམ་འཛོམས་ཀྱི་དུས་ཚོད་ཅིག་
ལ་སྒུག་ནས་ཡོད། །
ངས་ཀྱང་ཁྱེད་རང་དྲན་གྱི་ཡོད། རྨི་ལམ་ནང་དུའང་ཁྱེད་
རང་ཁོ་ན་དྲན་གྱི་འདུག ངས་ཁྱེད་དང་ལྷན་འཛོམས་ཀྱི་དུས་
བཟང་ཞིག་འཚོལ་གྱི་ཡོད། ངས་ཁྱེད་དང་མཉམ་འཛོམས་ཀྱི་ཁྱིམ་
ཚང་ཞིག་བསམ་བཞིན་ཡོད། ཁྱེད་ཀྱིས་ང་ལ་སྒུག་ནས་སྡོད་དང་།
མི་རིང་བར་ངས་ལྷན་འཛོམས་ཀྱི་བདེ་སྐྱིད་ཁྱེར་ནས་ཡོང་ངེས་
ཡིན། མི་རིང་བར་ངས་མི་ཚེ་འདིའི་བདེ་སྐྱིད་ཁྱེར་ནས་ཡོང་གི་
ཡིན། དུས་དེར་འཇིག་རྟེན་འདིར་ངེད་གཉིས་ལས་སྐྱིད་ཅིག་སུ་
ལའང་མེད།” ཁོ་རེན་གྱིས་ཚེ་རིང་དང་བྲལ་ནས་ཟླ་གཅིག་དང་
ཟླ་ཕྱེད་རྗེས་ཀྱི་ཉིན་ཐོ་ས་སྲོད་ཅིག་ལ་བྲིས།
156



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ང་ཉིན་རྒྱུན་དྲ་ཁང་དུ་སོང་ནས་ཁྱེད་ལ་ཡི་གེ་འབྲི་
བཞིན་ཡོད། འོན་ཀྱང་ད་བར་དྲ་ཁང་མང་ཆེ་བའི་སྒོ་བརྒྱབ་
འདུག་པས། ཁྱེད་ཀྱིས་ང་ལ་གློག་ཀླད་ཅིག་བསྐུར་ཐུབ་ན་ངེད་
གཉིས་དུས་རྒྱུན་གློག་ཀླད་ནས་འཛོམས། དེ་མ་གཏོགས་ངས་ཁྱེད་
རང་དྲན་པའི་གདུང་བ་བཟོད་ཐབས་མི་འདུག དེ་རིང་ཁོང་གི་
གློག་འཕྲིན་དུ་འདི་ལྟར་བྲིས་འདུག་པས་ང་ཧ་ཅང་དགའ་སོང་།
ངེད་གཉིས་མྱུར་དུ་གློག་ཀླད་ནས་འཛོམས་ཐུབ་པར་སྨོན།” ཁོ་
རེན་གྱིས་ཚེ་རིང་དང་བྲལ་ནས་ཟླ་གཅིག་དང་ཉིན་ཉེར་ལྔའི་རྗེས་
ཀྱི་ཉིན་ཐོ་དགོང་ཟས་དང་མཉམ་དུ་བྲིས།
“དེ་རིང་ངས་ཚེ་རིང་མཐོང་བྱུང་། གློག་ཀླད་ཀྱི་དྲ་ངོས་
བརྒྱུད་ནས་ཁོང་གི་ཆེས་ཡིད་དུ་འོང་བའི་འཛུམ་མདངས་མཐོང་
བྱུང་། ཁོང་གིས་ང་དྲན་ཚུལ་གང་མང་གླེང་བས་ངས་ཀྱང་ཁོང་
དྲན་ཚུལ་གླེང་། ཡུན་རིང་ཞིག་ལ་ངེད་གཉིས་ཀྱིས་གཅིག་གིས་
གཅིག་དྲན་ཚུལ་གླེང་། །
ཁོང་གིས་ང་ལ་གྲོགས་པོ་བཞི་དང་མཉམ་དུ་བརྒྱབ་པའི་
པར་ཞིག་བསྐུར་ཏེ་ཕོ་གསར་གྱི་ཉམས་ཆེ་ཤོས་དེ་སུ་རེད་ཟེར།
157



ཁྱེད་ཀྱི་ཆེད་དུ།
ཁྱོད་ནི་ངའི་སེམས་གཏིང་གི་ཕོ་ཉམས་ཆེ་ཤོས་དེ་ཡིན་པས་ཁྱེད་
ལས་གཞན་པའི་ཕོ་ཉམས་ཅན་ཞིག་ངའི་མིག་གིས་མཐོང་མི་ཐུབ་
ཅེས་ལན་བཏབ་པ་དང་ཁོང་གིས་སྣ་མགོ་བརྗེས་ཙམ་གྱིས་གད་མོ་
བགད། ངས་གྲོགས་མོ་གསུམ་དང་མཉམ་དུ་བརྒྱབ་པའི་པར་ཞིག་
ཕར་ལ་བསྐུར་ཏེ་མཛེས་ཤོས་དེ་སུ་རེད་ཅེས་དྲིས་པ་ཡིན། གཡས་
ཕྱོགས་ཀྱི་བུད་མེད་དེའི་མཛེས་སྡུག་གིས་ཕོ་གསར་གང་མང་ཞིག་
ལ་སྡིག་པ་བསགས་རྒྱུ་སྨོས་མེད་རེད་འདུག་པས་ཁོང་གི་སེམས་
པའང་གཡས་ཕྱོགས་ཀྱི་བུད་མེད་དེར་ཤོར་སོང་ཟེར། ཁྱེད་ཀྱི་
སེམས་པ་ངའི་གྲོགས་མོར་ཤོར་ན་ངའི་སེམས་པ་ཤོར་ས་ནོར་བ་
མ་རེད་དམ་ཞེས་དྲིས་པས་ན། ཁྱེད་ཀྱིས་ཀུ་རེ་ལའང་ཡིད་ཆེས་
བྱེད་ཀྱི་ཡོད་དམ་ཟེར་བས་ངེད་གཉིས་མཉམ་གཅིག་ཏུ་གད་མོ་
བགད་པ་ཡིན། ཁོང་གི་གད་མོ་དགོད་སྟངས་དེ་དངོས་གནས་
སྙིང་ལ་སྡུག་པ་ཞིག་རེད།” ཁོ་རེན་གྱིས་ཚེ་རིང་དང་བྲལ་ནས་
ཟླ་གཉིས་དང་ཉིན་བཅུའི་རྗེས་ཀྱི་ཉིན་ཐོ་ཟླ་འོད་ཧ་ཅང་གསལ་
དུས་ཤིག་ལ་བྲིས།
ད་བར་ངའི་ལས་གནས་བརྗེ་ཟིན་ནའང་ས་ཆ་འདི་ནི་
ངེད་གཉིས་ཐོག་མར་ངོ་ཐུག་ས་ཡིན་པས་སྤོར་འདོད་མེད། ཁྱེད་
158



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀྱིས་ང་ལ་སྦག་སྦག་ཉོ་བྱེད་ཙམ་བསྐུར་ཐུབ་ན་ང་མུ་མཐུད་ཁང་
པ་འདིའི་ནང་ནས་ཁྱེད་རང་ནམ་ཐོན་གྱི་གོམ་སྒྲ་ལ་སྒུག་ངེས་ཡིན།
དེ་རིང་ཁོང་གི་གློག་འཕྲིན་འདི་ལྟར་བྲིས་འདུག ང་ཧ་ཅང་དགའ་
སོང་། ཁོང་གིས་བརྩེ་དུང་གི་ཆེད་དུ་ཁང་མིག་ཙམ་ཡང་བརྗེ་སྤོར་
བྱེད་ཀྱི་མི་འདུག” ཁོ་རེན་གྱིས་ཚེ་རིང་དང་བྲལ་ནས་ཟླ་གཉིས་
དང་ཉིན་བཅོ་ལྔའི་རྗེས་ཀྱི་ཉིན་ཐོ་མཚམས་སྤྲིན་ལ་བལྟས་ཏེ་བྲིས།
“ཁྱེད་ཀྱིས་གློག་འཕྲིན་འབྱོར་བས་ཁྱེད་དང་དངོས་སུ་
འཕྲད་པ་བཞིན་དགའ་སོང་། ལྷག་པར་དུ་ཁྱེད་རང་ངའི་སར་
ཡོང་བའི་བསྐལ་བཟང་ཐོབ་པ་དང་ང་དང་གཉེན་སྒྲིག་པའི་
གཏམ་བཟང་ཐོས་དུས་དགའ་དྲགས་ནས་གཉིད་ཀྱང་ཁུག་གི་མི་
འདུག འོན་ཀྱང་ངས་ཁྱེད་ལ་རེ་བ་ཞུ་རྒྱུ་ཞིག་ལ། ངས་དེབ་ཅིག་
འབྲི་བཞིན་ཡོད་པས་ང་ལ་དུས་ཚོད་ཅུང་ཙམ་དགོས་ཀྱི་འདུག
གཉེན་སྒྲིག་གི་དུས་ཆད་དེ་ལོ་གཅིག་གི་ཕར་བགྱང་ན་ཁྱེད་ལ་
བསམ་འཆར་ཡོད་དམ། དེ་རིང་ཁོང་གི་གློག་འཕྲིན་དུ་འདི་ལྟར་
བྲིས་འདུག མི་གཉིས་ལ་ལྷད་མེད་པའི་བརྩེ་དུང་ཡོད་ན་གཉེན་
སྒྲིག་ལ་བྲེལ་བ་བྱེད་དོན་ཅི་ཡོད། ང་ནམ་ཡང་ཁྱེད་ཀྱི་མི་ཡིན་པས་
ངས་ཁྱེད་ཀྱི་བསམ་ཐོག་ལ་འཇོག་ངེས།” ཁོ་རེན་གྱིས་ཚེ་རིང་དང་
159



ཁྱེད་ཀྱི་ཆེད་དུ།
བྲལ་ནས་ཟླ་གསུམ་གྱི་རྗེས་སུ་ཆང་དམར་ཤེལ་ཕོར་བཀང་འཐུང་
བཞིན་ཉིན་ཐོ་བྲིས།
༡༡
“དེ་རིང་། གནས་ས་ཡོངས་རྫོགས་བདེ་སྐྱིད་ཀྱིས་ཁེངས་
ནས་ཡོད་པ་བཞིན་ང་སྐྱིད་པོ་འདུག ང་ཚེ་རིང་དང་ཐུག་དུས་
ངའི་ལུས་སེམས་ཀུན་ལ་བདེ་སྣང་ཞིག་གིས་ཁྱབ་ནས་ཡོང་གི་
འདུག ངའི་མཐོང་ལམ་ཡོད་ཚད་ཆེས་མཛེས་སྡུག་ལྡན་པ་ཞིག་
ཏུ་གྱུར་འདུག ཐ་ན་ཕ་ཡུལ་དང་ཕ་མའང་དྲན་རྒྱུ་མེད་པར་
སེམས་བདེ་བག་ཕེབས་ཤིག་རེད། དེ་རིང་ནས་ང་ལ་བདེ་སྐྱིད་
ཐོབ་ཡོད་པ་འདྲ།” ཁོ་རེན་གྱིས་ཚེ་རིང་དང་བསྐྱར་དུ་ཐུག་པའི་
ཉིན་དང་པོའི་ཉིན་ཐོ་རྡ་སའི་མགྲོན་ཁང་ཞིག་ནས་བྲིས།
“དེ་རིང་ངས་མོག་མོག་ཅེས་པའི་ཁ་ཟས་འདི་ཐོག་མར་
ཟས་པ་ཡིན། ཚེ་རིང་ནི་ངའི་ཆེས་དགའ་ཤོས་ཀྱི་མི་ཡིན་པ་བཞིན་
མོག་མོག་ནི་ངའི་ཆེས་དགའ་ཤོས་ཀྱི་ཁ་ཟས་སུ་གྱུར། མོག་མོག་
ལ་བྲོ་བ་དམིགས་བསལ་ཡོད་པས་རེད་དམ་ཡང་ན་ཚེ་རིང་གིས་
ང་ལ་ཆེད་དུ་གྲ་སྒྲིག་བྱས་པས་རེད། ངས་བསམ་བློ་ཇི་ལྟར་བཏང་
ཡང་ལན་མི་དཔོག་མོད། འོན་ཀྱང་ཚེ་རིང་གིས་གྲ་སྒྲིག་བྱས་པའི་
i6o



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཟ་མ་ཞིག་ཡིན་ན་ནམ་ཡང་ཟ་འདོད་ཅན་གྱི་རིགས་ཤིག་ཡིན་པ་
འདྲ། མདང་ནུབ་ཀྱི་རྨི་ལམ་ནང་དུའང་ངས་ཁོང་དང་མཉམ་དུ་
མོག་མོག་ལས་ཀྱི་འདུག” ཁོ་རེན་གྱིས་ཚེ་རིང་དང་བསྐྱར་དུ་ཐུག་
པའི་ཉིན་ལྔ་བའི་ཉིན་ཐོ་རྡ་སའི་གྲོང་གསེབ་ཀྱི་ཁང་ཆུང་ཞིག་ནས་
ལཱ་སྒྲོན་གྱི་འོད་སྣང་ལ་བརྟེན་ནས་བྲིས།
“དེ་རིང་ནས་ངས་མོག་མོག་སོགས་བོད་ཀྱི་ཟ་མ་མང་པོ་
ཞིག་བཟོ་ཤེས་སོང་། དེ་ནི་ཕལ་ཆེར་ཁྱེད་ཀྱི་ཆེད་དུ་ཡིན་པ་འདྲ།
ཁྱོད་ནི་བོད་ཀྱི་ཟ་མ་ལ་དང་འདོད་ཆེ་བ་བཞིན་ངས་ཁྱེད་ལ་བོད་
ཀྱི་ཟ་མ་རྐྱང་རྐྱང་གིས་ཞབས་ཞུ་བསྒྲུབ་བརྩིས་ཡོད། ཁྱེད་ལ་གང་
དགའ་བ་དེར་ང་དགའ་བརྩིས་ཡོད་ལ་ཁྱེད་ལ་ཅི་དགོས་བ་དེ་ངས་
ཐོབ་ཐབས་བྱ་རྒྱུ་ཡིན། དེ་ནི་ཁྱེད་ཀྱིས་ང་ལ་ལྷད་མེད་པའི་བརྩེ་
དུང་ཞིག་བཅངས་ཡོད་པས་རེད།” ཁོ་རེན་གྱིས་ཚེ་རིང་དང་
བསྐུར་དུ་ཐུག་པའི་ཉིན་བཅུ་བའི་ཉིན་ཐོ་རྡ་སའི་གྲོང་གསེབ་ཀྱི་
ཁང་ཆུང་ཞིག་ནས་གཉིད་དུ་ཡུར་བའི་ཚེ་རིང་གི་མགོ་ལ་བྱིལ་བྱིལ་
བྱེད་བཞིན་བྲིས།
“དེ་རིང་ང་ཕ་ཡུལ་ན་ཡོད། ངས་རང་ཉིད་ལ་ཡོད་ཚད་



ཁྱེད་ཀྱི་ཆེད་དུ།
ཐོབ་ཟིན་པ་བཞིན་དགའ་སྤྲོ་སྐྱེས་ཀྱི་ཡོད། ཚེ་རིང་གིས་བཤད་
ན། ཁོང་ཚོའི་བོད་པ་ཚོས་རང་ཉིད་དགའ་བའི་མི་ཞིག་ཡིན་ཕྱིན་
གཉེན་སྒྲིག་གི་ཉི་མ་ལ་མི་སྒུག་པར་མཉམ་དུ་ཉལ་ངེས་ཟེར། ངས་
ཁོང་གི་འདོད་པ་དང་བསྟུན་པ་ཡིན། ད་དུང་ཁོང་གིས་ང་ནི་ཁོང་
གི་བདེ་སྐྱིད་ཉག་ཅིག་ཡིན་པས་ང་ཁོང་ལ་ཐོབ་པ་ནས་ཁོང་གི་
འདོད་པ་ཡོངས་སུ་ཁེངས་ཡོད་ཟེར། དངོས་གནས་ཨ་མས་བཤད་
པའི་སྐད་ཆ་རྣམས་བདེན་པ་རེད་འདུག ད་བར་ང་ནི་ཚེ་རིང་གི་
ཆེད་དུ་གང་ཡང་བྱེད་ཕོད་མཁན་ཞིག་ཏུ་གྱུར་འདུག བསམ་བློ་
ཞིག་བཏང་ན་ང་ནི་ཚེ་རིང་ལ་མ་ཐུག་གོང་གི་ང་མིན་པ་བཞིན་ང་
ལ་འགྱུར་ལྡོག་ཆེན་པོ་བྱུང་འདུག
དེ་རིང་བརྩེ་དུང་ནི་བདེ་སྐྱིད་ཀྱི་འབྱུང་ཁུངས་རེད་ཅེས་
ངས་གནམ་ས་གཉིས་ལ་སྒྲོག་ན་འདོད།” ཁོ་རེན་གྱིས་ཚེ་རིང་དང་
བསྐྱར་དུ་བྲལ་བའི་ཉིན་དང་བོའི་ཉིན་ཐོ་ཉི་ཧོང་ཨོ་ས་ཀ་ནས་བྲིས།
༡༥
“ཁྱེད་ཀྱིས་ངའི་ཕུགས་བསམ་ཤེས་ཀྱི་ཡོད་དམ། ཁྱེད་ཀྱིས་
ངའི་མ་འོངས་པའི་དམིགས་ཡུལ་ཤེས་ཀྱི་ཡོད་དམ། དེ་རིང་ཁོང་
གིས་དྲི་བ་རྐྱང་རྐྱང་གིས་གློག་འཕྲིན་ཞིག་བསྐུར་འདུག ཁྱེད་ཀྱི་
ཕུགས་བསམ་ནི་ང་དང་མཉམ་དུ་གཉེན་སྒྲིག་བྱ་རྒྱུ་དེ་རེད། ཁྱེད་
i62



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀྱིས་མ་འོངས་དམིགས་ཡུལ་ནི་ང་དང་མཉམ་དུ་བདེ་སྐྱིད་ཀྱི་འཚོ་
བར་ལོངས་སུ་སྤྱོད་རྒྱུ་དེ་རེད། ནམ་རྒྱུན་ཁོང་གིས་གླེང་བཞིན་
པའི་སྐད་ཆ་དག་དེ་རིང་ངས་ཆེས་ཐོག་མར་ཁོང་དང་ཐུག་སྐབས་
ཀྱི་ཉི་མ་དག་ལ་ཕྱིར་དྲན་བྱེད་ཞོར་ཁོང་གི་འཕྲིན་ལན་དུ་བྲིས་པ་
ཡིན།” ཁོ་རེན་གྱིས་ཚེ་རིང་དང་དགའ་རོགས་བསྒྲིགས་ཏེ་ལོ་
གཅིག་ཏག་ཏག་རྗེས་ཀྱི་ཉིན་ཐོ་མཚན་མོའི་སྐར་ཚོགས་ལྟ་བུའི་
གྲོང་ཁྱེར་གྱི་གློག་སྒྲོན་ལ་ལྟ་བཞིན་བྲིས།
“ཁྱེད་ཀྱི་གློག་འཕྲིན་འབྱོར་བ་དང་ངེད་གཉིས་ཀྱི་གཉེན་
སྒྲིག་དུས་བཟང་སླེབས་ལ་ཉེ་བ་ཤེས་པས་ང་ཧ་ཅང་དགའ་སོང་།
འོན་ཀྱང་གཉེན་སྒྲིག་ནི་མི་ཚེ་གཅིག་གི་དོན་ཆེན་ཡིན་པས་ཁྱེད་
ཀྱིས་བསམ་བློ་ནན་མོ་ཐོངས། ངས་ཀྱང་བསམ་བློ་ཞིག་གཏོང་གི་
ཡིན། དེ་རིང་ཁོང་གི་གློག་འཕྲིན་དུ་འདི་ལྟར་བྲིས་འདུག
སྐད་ཆ་འདིའི་ནང་དོན་ཅི་ཡིན་ནམ། ངེད་གཉིས་ཁ་
འཆམ་གྲོས་འགྲིག་ཡིན་ལ་གཉེན་སྒྲིག་རྒྱུ་ནི་ཁོང་གི་རེ་བ་ཉག་
གཅིག་རེད། ང་ལ་བསམ་བློ་གཏོང་དགོས་ས་གང་ཡང་མེད། ངའི་
ཕྱོགས་ནས་གྲ་སྒྲིག་གང་ལེགས་བྱས་ཡོད་པས་ད་མྱུར་དུ་ཁྱིམ་
གཅིག་ལ་འཛོམས་པར་སྨོན།” ཁོ་རེན་གྱིས་ཚེ་རིང་དང་ངོ་ཤེས་
163



ཁྱེད་ཀྱི་ཆེད་དུ།
ཏེ་ལོ་གཅིག་དང་ཟླ་གཅིག་གི་རྗེས་ཀྱི་ཉིན་ཐོ་གཉིད་མི་འོངས་པའི་
མཚན་མོ་ཞིག་ལ་བྲིས།
الدو
“དེ་རིང་ནི་གཉེན་སྒྲིག་པར་གཟའ་འཁོར་གཅིག་ལས་
མེད་པའི་ཉིན་མོ་ཞིག་རེད། ང་ཆེད་དུ་ཁོང་དང་གཉེན་སྒྲིག་གི་
ཡོང་བ་ཡིན། དགའ་སྤོབས་དང་རེ་བ་ཁྱེར་ནས་མི་ཚེ་འདིའི་བདེ་
སྐྱིད་ཀྱི་ཉིན་མོ་བསུ་རུ་ཡོང་བ་ཡིན་ཡང་། ཁོང་གིས་ད་དུང་གཉེན་
སྒྲིག་འདོད་མེད་ཟེར། ང་སྐད་ཆ་འདི་ལ་ཡིད་མ་ཆེས་པར་རྒྱུ་
མཚན་དྲིས་པ་ཡིན། ཁོང་ལ་རྒྱུ་མཚན་གང་ཡང་བཤད་རྒྱུ་མི་
འདུག” ཁོ་རེན་གྱིས་ཚེ་རིང་དང་དགའ་རོགས་བསྒྲིགས་ཏེ་ལོ་
གཅིག་དང་ཟླ་དྲུག་གི་རྗེས་ཀྱི་ཉིན་ཐོ་རྡ་སའི་གྲོང་གསེབ་ཅིག་ནས་
ཧ་ཅང་ཁུ་སིམ་སིམ་གྱིས་བྲིས།
༡༨
“དེ་རིང་ངེད་གཉིས་ཀྱི་ཞོགས་ཇ་འཐུང་དུས། བོད་ཀྱི་བུད་
མེད་ཅིག་ཁྱིམ་ལ་སླེབས་བྱུང་། ཚེ་རིང་གིས་ང་ལ་ངོ་སྤྲོད་བྱེད་དོན་
ལྟར་ན་བུད་མེད་དེ་ནི་ཁོང་གི་གཅེན་མོ་རེད་ཟེར། ང་དགའ་སྤྲོ་
ཚད་མེད་སྐྱེས་བྱུང་། ཁོང་ས་མཐར་ལྷུང་ཡོད་ཀྱང་སེམས་འཁུར་
བྱེད་མཁན་ང་གཅིག་པུ་མ་ཡིན་པར་ད་དུང་གཅེན་མོ་ཞིག་ཀྱང་
i64



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
འདུག་ཨང་སྙམ་བྱུང་། །
ང་འཚིག་ཇ་འཐུང་ས་ནས་ཕྱིར་ཡོང་དུས། ཁོང་གཉིས་
ནི་ཡུན་རིང་མ་ཐུག་པའི་བཟའ་ཚང་གཉིས་དང་མཚུངས་པར་
གཅིག་གིས་གཅིག་ལ་འཐམ་འཁྱུད་བྱེད་ཀྱི་འདུག ངས་ཡིད་མ་
ཆེས་པའི་མིག་གིས་ཡང་ཡང་བལྟས་ཀྱང་ཞལ་ཁྲིའི་སྟེང་ན་གཅིག་
གིས་གཅིག་གི་མཆུ་ཏོ་འཇིབ་བཞིན་པ་དེ་གཉིས་ནི་ཚེ་རིང་དང་
ཁོང་གི་གཅེན་མོ་གཉིས་ཡིན་དོན་ཅི། དེ་རིང་ངའི་མི ག་གི ས་
མཐོང་ཚད་ཚང་མ་རྨི་ལམ་ཡིན་ན་ཅི་མ་རུང་།” ཁོ་རེན་གྱིས་ཚེ་
རིང་དང་དགའ་རོགས་བསྒྲིགས་ཏེ་ལོ་གཉིས་རྗེས་ཀྱི་ཉིན་ཐོ་སྐྱོ་
སྣང་གི་མིག་ཆུ་དང་ལྷན་དུ་བྲིས།
༡༩
“ཁྱེད་ཀྱིས་གཉེན་སྒྲིག་ཕྱིར་འགྱངས་བྱས་དོན་ཅིའི་ཕྱིར་
རེད། དེ་རིང་ངས་གང་ཡང་མ་མཐོང་བའི་ཁུལ་གྱི་ཚེ་རིང་ལ་དྲིས་
པ་ཡིན། ཁོང་གིས་བཤད་ན་ཁོང་རང་ཉིད་བོད་པ་ཞིག་ཡིན་པས་
བོད་པའི་བུད་མེད་ཅིག་དང་གཉེན་སྒྲིག་ཐུབ་ན་སྙམ་གྱི་ཡོད་ཟེར།
སྐད་ཆ་འདི་དག་གོ་དུས་ངས་ཁོང་རང་འགྱུར་ཟིན་པ་ཤེས་སོང་།
རྒྱུ་མཚན་དེ་གཅིག་པུ་ཡིན་ན་ངས་བསམ་ཤེས་ཐུབ་དགོས་པ་རེད་
ཅེས་ངས་ལན་བརྒྱབ་པ་ཡིན་ཡང་། ངའི་རྣ་ལམ་ན་ན་ནིང་ཁོང་
i65



ཁྱེད་ཀྱི་ཆེད་དུ།
གིས་བཤད་པའི་སྐད་ཆ་དག་འཁོར་ནས་ཡོང་བ་ལས་དེ་རིང་གི་
སྐད་ཆ་དག་ནི་སར་ཟགས་པའི་སྡོང་ལོ་དང་མཉམ་དུ་གང་ཞིག་
ལ་འཁུར་ཟིན་འདུག ད་དུང་ངའི་རྣ་ལམ་ན་ཁྱོད་མ་གཏོགས་ང་
ལ་གང་ཡང་མི་དགོས་ཞེས་པའི་ཚིག་དུམ་འདི་འཁོར་ནས་ཡོང་གི་
འདུག” ཁོ་རེན་གྱིས་ཚེ་རིང་དང་དགའ་རོགས་བསྒྲིགས་ཏེ་ལོ་
གཉིས་དང་ཟླ་གཅིག་གི་རྗེས་ཀྱི་ཉིན་ཐོ་གནམ་གྲུའི་ནང་ནས་བྲིས།
༢༠
“དེ་རིང་ང་ཕ་ཡུལ་ན་ཡོད། ཁ་སང་དང་ཁ་སང་དེད་དེ་
ལོ་གཉིས་ཀྱི་ཡར་སྔོན་གྱི་དུས་ཚིགས་ཤིག་ལ་འགྲོ་རྒྱུ་ཡོད་ན་ཅི་མ་
རུང་། ཁ་སང་དང་ཁ་སང་དེད་དེ་ཁོང་ངོ་མ་ཤེས་པའི་ལོ་ཟླ་དེ་ལ་
རྒྱབ་ནུར་བྱེད་རྒྱུ་ཡོད་ན་ཅི་མ་རུང་།” ཁོ་རེན་གྱིས་ཚེ་རིང་དང་
ངོ་ཤེས་ཏེ་ལོ་གཉིས་དང་ཉིན་ཞེ་ལྔའི་རྗེས་ཀྱི་ཉིན་ཐོ་ཁེར་རྐྱང་གི་
སུན་སྣང་ཆེས་རྒོད་དུས་ཤིག་ལ་བྲིས།
༢༡
“དགོངས་པ་མ་འཚོམས། ང་ཧ་ཅང་ཐལ་དྲགས་སོང་།
ཁྱེད་ཀྱིས་ང་ལ་གུ་ཡངས་གནོང་རོགས། ངེད་གཉིས་ཀྱི་བརྩེ་དུང་
ལ་སུས་ཀྱང་བར་ཆད་གཏོང་མི་ཐུབ། དེ་རིང་ངས་འགྱོད་བཤགས་
166



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀྱི་གློག་འཕྲིན་འདི་བརྒྱུད་ནས་ངེད་གཉིས་ཀྱིས་ལོ་གཉིས་ཀྱི་ཡར་
སྔོན་བཞིན་འགོ་གསར་བ་ཞིག་འཛུགས་རྒྱུའི་རེ་བ་བརྒྱབ་པ་ཡིན།
དེ་རིང་ཁོང་གི་གློག་འཕྲིན་འདི་བཀླགས་མ་ཐག་སུ་ཞིག་
གིས་ང་ལ་ཀུ་རེ་རྩེ་བ་རེད་སྙམ། ཁ་པར་ལས་སྐད་ཆ་གསལ་བོ་
ཞིག་དྲིས་དུས། ང་འཇིགས་སུ་རུང་བའི་རྨི་ལམ་ཞིག་ལས་སད་
པ་བཞིན་སེམས་པ་ལྷོད་ལ་བབ་ཅིང་། ངེད་གཉིས་ཆེས་ཐོག་མར་
ངོ་ཤེས་དུས་བཞིན་ལུས་སེམས་གཉིས་ལ་དགའ་སྣང་གི་ཁྱབ་པར་
བྱས། ངས་ཁྱེད་ལ་གུ་ཡངས་བཏང་ཆོག་ཅེས་པའི་སྐད་ཆ་འདི་ནི་
ངས་བཤད་པ་མ་ཡིན་པ་བཞིན་ཁ་ནས་ཐལ་སོང་། ང ས ་འ དི ་
ལྟར་གུ་ཡངས་བཏང་སྟེ་ཁོང་དང་མཉམ་དུ་ཡང་བསྐྱར་འགོ་
གསར་བ་འཛུགས་དོན་ཅི་ཞེས་རང་ཉིད་ལ་ཡང་ཡང་དྲིས་ཀྱང་།
འོས་འཚམས་ཀྱི་ལན་ཞིག་མ་རྙེད། འོན་ཀྱང་ཁོང་གིས་ང་ལ་ཁ་
པར་བརྒྱུད་ནས་སྤྲད་པའི་འོ་དེས་ངའི་སེམས་ཀྱི་སྡུག་བསྔལ་ཡོད་
ཚད་སེལ་སོང་།” ཁོ་རེན་གྱིས་ཚེ་རིང་དང་དགའ་རོགས་བསྒྲིགས་
ཏེ་ལོ་གཉིས་དང་ཟླ་གཉིས་ལྷག་གི་རྗེས་ཀྱི་ཉིན་ཐོ་དགའ་སྐྱོ་ཟུང་
ལྡན་གྱི་མིག་ཆུ་འགོག་ཐབས་མེད་དུས་ཤིག་ལ་བྲིས།
༢༢
“ད་སྐབས་ངའི་ལས་ཀ་ཤོར་སོང་། ད་བར་ང་གར་འགྲོ་
167



L
ཁྱེད་ཀྱི་ཆེད་དུ།
འདིར་འགྲོ་མེད་པའི་མི་ཞིག་ཡིན་ལ་ཐ་ན་རང་གི་ཉིན་གཅིག་གི་
ལྟོ་རྒྱབ་ལའང་སེམས་ཁྲལ་བྱེད་དགོས་ཀྱི་འདུག དེ་རིང་ཁོང་གིས་
ང་ལ་གློག་འཕྲིན་འདི་འདྲ་ཞིག་བཏང་འདུག གལ་སྲིད་མི་ཞིག་
གི་གནས་སྟངས་ཧ་ཅང་སྐྱོ་བོར་གྱུར་དུས་ངས་རང་གི་དགའ་ཉེ་
ཡིན་མིན་ལ་མ་བལྟས་པར་རོགས་རམ་བྱེད་པའི་གོ་སྐབས་ཤིག་
འཚོལ་གྱི་ཡོད། དེ་རིང་ང་ལ་གོ་སྐབས་ཤིག་རྙེད་བྱུང་། ལྷག་པར་
དུ་རང་གི་མ་འོངས་པའི་བཟའ་ཟླའི་ཆེད་དུ་ངས་ཅི་ཡང་བྱེད་ཐུབ་
དགོས།
ངས་རྒྱལ་སྤྱིའི་དངུལ་བསྐུར་ཁང་བརྒྱུད་ནས་སྒོར་འབུམ་
གཅིག་ཁོང་ལ་བསྐུར་བ་དེ་ངའི་མི་ཚེ་ནང་གཞན་ལ་དངུལ་བསྐུར་
ཐེངས་བདུན་པ་ཡིན་ཡང་། དངུལ་བསྐུར་མ་ཐག་དོན་དག་ཆེན་
པོ་ཞིག་འགྲུབ་སོང་བ་བཞིན་སེམས་ལྷོད་ལྷོད་གྱུར་བ་ཐེངས་དང་
བོ་ཡིན། །
ང་ལ་མཚོན་ན་ང་རང་ཉིད་ལས་ཀྱང་ཁྱེད་རང་གལ་ཆེ་བ་
འདྲ། དེར་དགོང་དངོས་གནས་སེམས་སྐྱིད་པོ་ཞིག་རེད་ལ་རྨི་
ལམ་ཡང་སྐྱིད་པོ་ཞིག་གཏོང་ངེས་སྙམ།” ཁོ་རེན་གྱིས་ཚེ་རིང་དང་
དགའ་རོགས་བསྒྲིགས་ཏེ་ལོ་གཉིས་དང་ཟླ་གསུམ་རྗེས་ཀྱི་ཉིན་ཐོ་
མ་འོངས་པའི་འཆར་སྣང་ཁོ་ན་སེམས་ལ་གློག་བརྙན་བཞིན་ཤར་
ཡོང་དུས་ཤིག་ལ་བྲིས།
168



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
༢༣
“ཁྱེད་ཀྱི་ང་ལ་དངུལ་བསྐུར་བར་ཐུགས་རྗེ་ཆེ། ད་བར་
ང་ཁྱེད་ཀྱིས་བཀའ་དྲིན་ལ་བརྟེན་ནས་འཇིག་རྟེན་འདིར་འཚོ་
གནས་ཐུབ་ཡོད་པ་རེད། སང་ཉིན་ང་གྲོགས་པོ་འགའ་དང་
མཉམ་དུ་ལ་དྭགས་ཕྱོགས་ལ་སྤྲོ་འཆམ་ལ་འགྲོ་རྒྱུ་ཡིན། ཕལ་ཆེ་
ཟླ་གཅིག་ཙམ་འགོར་སྲིད་པས་དེའི་རིང་ལ་བདེ་མོ་བྱོས། ང་ཕྱིར་
འཁོར་མ་ཐག་ངེད་གཉིས་གློག་ཀླད་ནས་ཐུག
འོ་ད་དུང་ཞུ་རྒྱུ་ཞིག་ལ། ངེད་གཉིས་གཉེན་སྒྲིག་རྗེས་ངས་
ཁྱེད་རང་ལ་དྭགས་ཕྱོགས་ལ་སྤྲོ་འཆམ་ལ་ཁྲིད་ངེས། ས་ཆ་དེ་ནི་
ང་ཚོའི་ཕ་ཡུལ་གྱི་རྣམ་པ་ཆེས་ཆེར་ལྡན་པའི་ས་ཆ་ཞིག་ཡིན་པས་
ཁྱེད་ཀྱིས་རང་ཉིད་བོད་ལ་བསྐྱོད་ཀྱི་ཡོད་པ་ལྟ་བུའི་བསམ་བློ་ཞིག་
འཛིན་དགོས། །
དེ་རིང་ཚེ་རིང་གི་གློག་འཕྲིན་འདི་བཀླགས་པ་དང་ཁོང་
གིས་བཤད་པའི་ལ་དྭགས་ཟེར་བའི་ས་ཆ་དེ་ལ་ངེད་གཉིས་འགྲོ་
དང་འགྲོ་མུས་ཡིན་པའི་འཆར་སྣང་གང་མང་ཞིག་སེམས་ལ་
འཁོར།” ཁོ་རེན་གྱིས་ཚེ་རིང་དང་དགའ་རོགས་བསྒྲིགས་ཏེ་ལོ་
གཉིས་དང་ཉིན་བརྒྱའི་རྗེས་ཀྱི་ཉིན་ཐོ་ལ་དྭགས་ས་ཆའི་པར་རིས་
ཡོད་པའི་དཔེ་ཆ་ཞིག་ལ་ཡང་ཡང་བལྟས་རྗེས་བྲིས།
169



ཁྱེད་ཀྱི་ཆེད་དུ།
3༩
“དེ་རིང་ང་རྒྱལ་སྤྱིའི་དངུལ་བསྐུར་ཁང་ནས་ཕྱིར་ཁྱིམ་
ལ་འབྱོར་དུས་ལུས་ཡོངས་རྫོགས་ངལ་དུབ་ཀྱིས་མནན་འདུག་
ཀྱང་སེམས་ཧ་ཅང་སྐྱིད་པོ་འདུག་
གློག་ཀླད་ནང་ནས་ཁོང་མཐོང་མ་ཐག ཆེས་ཐོག་མར་
ཁོང་གིས་ངར་འོ་སྐྱེལ་བ་དང་འདྲ་བར་བཤད་མི་ཤེས་པའི་དགའ་
སྣང་ཞིག་གིས་ང་ཁྱེད་ལ་དགའ་ཞེས་བརྗོད་དགོས་བྱུང་། ཁྱེད་
ལ་དྭགས་ནས་ཕྱིར་འཁོར་ནས་ཡོད་པ་ངས་མདང་ནུབ་རྨི་ལམ་
ནས་མཐོང་སོང་ཞེས་འཚམས་འདྲི་བྱེད་པ་ཡིན། དགོངས་དག་
ང་བྲེལ་བ་ཡོད་པས་དེ་རིང་ཁ་བརྡ་མི་བྱེད་ཅེས་བཤད་པ་དང་དྲ་
ལམ་གྱི་སྒོ་བརྒྱབ་སོང་བ་དེས་ང་ལ་སེམས་མ་བདེ་བའི་ཚོར་སྣང་
ཙམ་སྤྲད་ཀྱང་། སང་ཉིན་ཐུག་ཅེས་པའི་ཁ་པར་བརྡ་འཕྲིན་དེས་
ངའི་སེམས་པ་ཡང་བསྐྱར་ལྷོད་ལ་འབབ་ཏུ་བཅུག སང་ཉིན་ངས་
ཁྱེད་ལ་ཉིན་ཉི་ཤུའི་དྲན་གདུང་གླེང་ན་འདོད།” ཁོ་རེན་གྱིས་ཚེ་
རིང་དང་དགའ་རོགས་བསྒྲིགས་ཏེ་ལོ་གཉིས་དང་ཟླ་བཞི་རྗེས་ཀྱི་
ཉིན་ཐོ་དྲན་འཆར་ཆེས་མང་དུས་ཤིག་ལ་བྲིས།
34
“ངས་ཁྱེད་ལ་མགོ་སྐོར་གཏོང་མི་འདོད་ལ། ང་རང་ཉིད་
170



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ལའང་མགོ་སྐོར་གཏོང་འདོད་མེད་པས་ཁྱེད་རང་འདི་ཕྱོགས་སུ་
ཡོང་བའི་གོ་སྐབས་རེ་ཤར་ན་ངས་གསལ་བཤད་བྱེད་ངེས་ཡིན་
ཞེས་པའི་ཚིག་དུམ་འདིས་ང་མཚན་གཅིག་ལ་གཉིད་མ་ཁུག ཁོང་
གིས་ང་ལ་སྐད་ཆ་འདི་འདྲ་ཞིག་བཤད་རྗེས་ཡོད་ཚད་མཇུག་བསྡུ་
དགོས་པ་རེད་དམ། ཁོང་མི་གང་འདྲ་ཞིག་ཡིན་པ་ངས་གཏན་
ནས་རྒྱུས་ལོན་ཐུབ་མི་འདུག” ཁོ་རེན་གྱིས་ཚེ་རིང་དང་དགའ་
རོགས་བསྒྲིགས་ཏེ་ལོ་གཉིས་དང་ཟླ་ལྔ་རྗེས་ཀྱི་ཉིན་ཐོ་སེམས་ན་
དོག་པ་ཆེས་རྒོད་དུས་ཤིག་ལ་བྲིས།
༢༦
“ཁ་སང་ཁྱེད་ཀྱིས་བསྐུར་བའི་སྒོར་མོ་འབྱོར་སོང་བས་
ཐུགས་རྗེ་ཆེ། འཇིག་རྟེན་གྱི་བདེ་སྐྱིད་ཟེར་བ་ནི་མིའི་འདོད་བློ་
ཞིག་གི་སྟེང་ནས་རྙེད་ཐུབ་དགོས་པ་ཞིག་རེད། ཁྱེད་ཀྱིས་རང་
ཉིད་ལ་གང་ཡོད་པ་དེར་ཡིད་ཚིམས་ཏེ་འདོད་བློ་ཁེངས་པ་ཡིན་
ན་ཁྱེད་རང་ནམ་ཡང་བདེ་སྐྱིད་དང་ལྷན་དུ་འཚོ་ཐུབ་ངེས་ཞེས་
པའི་གློག་འཕྲིན་འདིའི་རྒྱབ་ལྗོངས་ན་ཅི་ཞིག་ཡོད་དམ། དོན་ངོ་
མས་གང་ལའང་འདོད་བློ་མ་ཁེངས་པ་དེ་ང་ཡིན་ནམ། ངས་རང་
ཉིད་ལ་ཡིད་ཆེས་ཇི་ལྟར་བྱེད། །
སྤྱིར་ཁྱེད་ཀྱིས་བཤད་པ་ཧ་ཅང་བདེན་པ་རེད། ངས་ང་
171



ཁྱེད་ཀྱི་ཆེད་དུ།
རང་ཉིད་ཀྱི་འདོད་བློ་དང་བསྟུན་སྟེ་རང་གི་བདེ་སྐྱིད་རྙེད་ཡོད་
སྙམ་ཡོད། འོན་ཀྱང་དེ་རིང་ངའི་བདེ་སྐྱིད་གང་ན་ཡོད། དོན་
ངོ་མས་གཞན་གྱི་འདོད་པ་མ་ཁེངས་པ་དེས་རང་ཉིད་ཀྱི་བདེ་སྐྱིད་
ཤོར་འགྲོ་བ་རེད་དམ།” ཁོ་རེན་གྱིས་ཚེ་རིང་དང་དགའ་རོགས་
བསྒྲིགས་ཏེ་ལོ་གཉིས་དང་ཟླ་དྲུག་རྗེས་ཀྱི་ཉིན་ཐོ་རང་གིས་རང་
ཉིད་ལའང་ཡིད་ཆེས་བྱེད་དཀའ་དུས་ཤིག་ལ་བྲིས།
༢༧
བརྩེ་དུང་ནི་འགོ་བཙུགས་ཆོག་ཆོག་ཅིག་དང་མཇུག་བསྡུ་
ཆོག་ཆོག་ཅིག་ག་ལ་ཡིན།
བརྩེ་དུང་ནི་སྡུག་བསྔལ་གྱི་འབྱུང་ཁུངས་ལས་གཞན་གང་
ཡང་མིན་དོན་ཅི། བརྩེ་དུང་གིས་ང་སྡུག་ལ་སྦྱར་སོང་། ཡིད་ཆེས་
བྱེད་དཀའ་བའི་སེམས་ཚོར་རེ་རེ་དང་འགྲོགས་ནས་ང་སྡུག་ལ་
སྦྱར་སོང་། ཁྱེད་ཀྱིས་ང་དང་གཉེན་སྒྲིག་བྱེད་འདོད་མེད་པའི་རྒྱུ་
མཚན་ཞིག་བཤད་ན་ཆོག་གམ། ང་བོད་པ་ཞིག་མིན་པ་ལས་ལྷག་
པའི་རྒྱུ་མཚན་གཞན་ཡོད་དམ།” ཁོ་རེན་གྱིས་ཚེ་རིང་དང་དགའ་
རོགས་བསྒྲིགས་ཏེ་ལོ་གཉིས་དང་ཟླ་བདུན་རྗེས་ཀྱི་ཉིན་ཐོ་འཇིག་
རྟེན་འདིར་རང་ཉིད་གཏན་དུ་ཁེར་རྐྱང་ཡིན་པའི་སྣང་བ་རྒོད་
དུས་ཤིག་ལ་བྲིས།
172



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
༢༨
“ཁྱེད་ཀྱི་གློག་འཕྲིན་ལ་ངས་ལན་གསལ་བོ་ཞིག་བཏབ་ན།
ངས་ཁྱེད་དང་གཉེན་མི་སྒྲིག་པར་རྒྱུ་མཚན་གཉིས་ཡོད། གཅིག་
ནི་ཁྱེད་རང་བོད་པ་ཞིག་མིན་པས་རེད། གཉིས་ནི་ཁྱེད་རང་ང་
ལས་ལོ་ཆེ་བས་རེད། དེ་རིང་ཁོང་གི་གློག་འཕྲིན་ལས་རྙེད་པའི་
སྐད་ཆ་འདི་དག་ནི་ཚེ་རིང་མ་ཡིན་པའི་མི་གཞན་ཞིག་གིས་འཆད་
ཀྱི་ཡོད་པ་བཞིན་ཡང་ཡང་ཉན་ཐུབ་ནའང་། དང་ལེན་བྱེད་
དཀའ་བ་ཞིག་རེད། ད་བར་ངའི་རང་ལུས་ལ་རང་དབང་གང་
ཡང་མི་འདུག” ཁོ་རེན་གྱིས་ཚེ་རིང་དང་དགའ་རོགས་བསྒྲིགས་
ཏེ་ལོ་གཉིས་དང་ཟླ་བརྒྱད་རྗེས་ཀྱི་ཉིན་ཐོ་ཉིན་གུང་ཞིག་ལ་ཉལ་
སའི་ནང་ནས་བྲིས།
“དགོངས་དག ང་ཧ་ཅང་ཐལ་དྲགས་སོང་བས། ཁྱེད་ཀྱིས་
ང་ལ་གུ་ཡངས་གནང་རོགས། ཕྱིས་སུ་ངས་ཁྱེད་ཀྱི་སེམས་ཁམས་
ལ་གནོད་པའི་ལས་ཀ་སྣ་གཅིག་མི་བྱེད་ལ་སྐད་ཆའང་ཚིག་གཅིག་
མི་བཤད། ངེད་གཉིས་ཀྱི་འགོ་གསར་བ་ཞིག་བཙུགས་ཆོག་པའི་
རེ་བ་ཆེ་ཞེས་པའི་སྐད་ཆ་འདི་ནི་གློག་འཕྲིན་བརྒྱུད་ནས་ཐོས་
བྱུང་། ད་གཟོད་ང་རྨོངས་གཉིད་ལས་སད། ཁོང་ལ་དགོས་པ་
173



ཁྱེད་ཀྱི་ཆེད་དུ།
ནི་ང་མིན་པར་ངའི་སྒོར་མོ་རེད། འོན་ཀྱང་ངས་ཁོང་གི་ཆེད་དུ་
གང་ཡང་བྱེད་ཐུབ་ཅེས་ཁས་བླང་ཡོད་པ་བཞིན་ང་མ་ཤི་བར་དུ་
ངས་ཁོང་ལ་རོགས་རམ་བྱེད་རྒྱུ་ཡིན།” ཁོ་རེན་གྱིས་ཚེ་རིང་དང་
དགའ་རོགས་བསྒྲིགས་ཏེ་ལོ་གཉིས་དང་ཟླ་བཅུ་རྗེས་ཀྱི་ཉིན་ཐོ་
ཆིག་ལབ་མང་བའི་མཚན་མོ་ཞིག་ལ་བྲིས།
༣༠
“ཁྱེད་ཀྱིས་བོད་མོ་ཞིག་དང་མི་ཚེ་སྐྱེལ་རྒྱུ་ཟེར་བ་མ་ཡིན་
ནམ། དེ་རིང་ཅིའི་ཕྱི་གླིང་སྐྲ་སེར་མ་ཞིག་གི་དཔུང་བར་འཇུ་
དགོས། ཁྱེད་ཀྱིས་རང་དང་ལོ་མཉམ་ཡིན་པའི་བུད་མེད་ཅིག་
ལས་སུའང་མི་དགོས་ཟེར་བ་མིན་ནམ། དེ་རིང་ཅིའི་ཕྱིར་རང་
གི་ཨ་མ་ལས་ཀྱང་རྒན་པའི་རྨོ་རྨོ་ཞིག་གི་ཁྱོ་བོ་བྱེད་དགོས། མ་གཞི་
ནས་ཁྱེད་རང་བརྩེ་དུང་ཅན་ཞིག་མིན་པ་འདྲ། འོ་ད་དུང་དེའི་
ག་ལ་ཚད། ཁྱེད་ཀྱིས་བརྩེ་དུང་ཟེར་བ་གང་འདྲ་ཞིག་ཡིན་མིན་
ཡང་ཤེས་ཀྱི་མེད་པ་འདྲ། བརྩེ་དུང་གིས་ཁྱེད་ལ་དངུལ་སྒོར་ཐོབ་
སོང་ནའང་དངུལ་སྒོར་གྱིས་ཁྱེད་ལ་བརྩེ་དུང་ཉོ་མི་ཐུབ་ཡཱ།” ཁོ་
རེན་གྱིས་ཚེ་རིང་དང་དགའ་རོགས་བསྒྲིགས་ཏེ་ལོ་གསུམ་དག་
ཏག་རྗེས་ཀྱི་ཉིན་ཐོ་རང་ཉིད་བརྩེ་དུང་ལ་རེ་ཐག་རྩེ་ནས་ཆད་དུས་
ཤིག་ལ་བྲིས།
174



བག་མེད་སྒང༌།
བག་མེད་སྒང་ན་སྔར་བཞིན་མཛུབ་རྡེའུ་འདེད་མཁན་
དང་། ཤོག་འཕེན་རྩེད་མཁན། ཤོ་རྩེད་མཁན། མཱ་ཅང་རྩེད་མཁན་
སོགས་ཀྱིས་ཟང་ཟིང་ཆེ་ནའང་། ས་ཆ་དེའི་མི་རྣམས་ལ་ཧ་ཅང་
གོམས་ལོབས་སུ་སོང་ཡོད་པ་འདྲ་བ་ནི་ཡར་འགྲོ་མར་འགྲོ་ལ་རྒྱུན་
ཆད་མེད་ཀྱང་ཚང་མའི་གདོང་ལ་རྒྱུན་ལྡན་གྱི་རྣམ་འགྱུར་ལས་
ང་བཞིན་ཧ་ཅང་ཡ་མཚར་གྱིས་ལྟ་མཁན་མི་འདུག
“་་་་་་” གློ་བུར་དུ། ཤོ་ཕོར་ཐང་ལ་བརྡབས་པའི་
བང་སྒྲ་དང་མཉམ་དུ་གྲགས་པའི་སྒྲ་འདིས་ང་འཇིགས་སྣང་གི་རྨི་
ལམ་ཞིག་ལས་སད་པ་བཞིན་ཧད་སེ་བཏང་སོང་། སེམས་ཀྱི་
འཕར་སྒྲ་མ་འཇགས་གོང་ནས་ཡང་བསྐྱར་ཕོར་བ་ཞིག་ས་ལ་
175



བག་མེད་སྒང་།
བརྡབས་པ་མཐོང་བས་སེམས་ཅུང་ལྷོད་ལ་བབ་སྟེ་གང་སར་
བལྟས་པ་ཡིན། །
“་་་་་་” བྱིས་པ་ལོ་གསུམ་བཞི་ཅན་ཞིག་པང་ལ་བཟུང་
ཡོད་པའི་ཕོ་གསར་སྐྲ་རིང་དེས་ཤོ་གདན་སྟེང་ནས་འགྲོན་འབུ་ཁ་
ཤས་ཕར་འདེད་ཚུར་འདེད་བྱས་རྗེས་ཤིང་ཕོར་དེ་ཤུགས་ཆེན་
པོས་ཐང་ལ་བརྡབས་པ་དང་མཉམ་དུ་ཤུ་ཞེས་སྐད་ཤུགས་གང་
ཡོད་ཀྱིས་བསྒྲགས།
ཁོང་ཚོའི་མཐའ་འཁོར་ལ་མི་སུ་འདྲ་ཞིག་སླེབས་ཀྱང་
སྣང་བ་གཏན་ནས་གཏོང་གི་མི་འདུག་ལ་ཐ་ན་ཁྱི་ལྡོམ་ཁ་ཤས་ཀྱིས་
རང་འགྲམ་གྱི་ཇ་ཕོར་ལྡག་གི་ཡོད་ནའང་ཚོར་བ་མེད་པར་བལྟས་
ན་ཁོང་ཚོའི་ལུས་ངག་ཡིད་གསུམ་ཤོ་རྡེའུ་སྟེང་ལ་འཐིམས་ཡོད་པ་
གསལ་བོ་རེད། ཤོ་གདན་སྒོར་ལེབ་དེ་ཀོ་བ་ནག་པོ་ཞིག་གིས་
བཏུམ་ཡོད་ནའང་དེའི་དཀྱུས་མ་ཟད་དེ་ཀོང་དོང་ཆགས་ཡོད་པ་
དེས་ཤོ་གདན་དང་ཤོ་ཕོར་ལ་ངལ་གསོའི་དུས་ཚོད་ཅིག་གཏན་
ནས་མེད་པ་ར་སྤྲོད་བྱས་འདུག
“་་་་༌་ད་མཆོད་ཤོག” ལོ་ན་གཞོན་གཞོན་རྣ་གཡོན་པར་
རྣ་ལུང་ཆུང་ཆུང་ཞིག་བཏགས་ཡོད་པའི་ཕོ་གསར་དེས་གཡོན་
ལག་གིས་ཤོ་ཕོར་ཐང་ལ་བརྡབས་པ་དང་དུས་ཚོད་ལ་ལྟ་ཙམ་
བྱས།
176



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“བསྟན་འཛིན། དུས་ཚོད་ལ་བལྟ་རྒྱུ་མི་འདུག ལས་ཀའི་
དུས་ཚོད་ཡོལ་འདུག་པས་ཕེབས་རོགས།” ངས་ཁྱེད་ཀྱི་རྒྱལ་ས་
བཟུང་སྟེ་འབངས་མི་སེར་སྐྱོང་དགོས། ཕར་བལྟས་ཚོད་ལ་ངོ་
གདོང་ཧྲིལ་བོ་འཛུམ་གྱིས་ཁེངས་ཡོད་པ་དང་ལག་ན་སྨྱུག་སྒམ་
གྱི་ཆེ་ཆུང་ལྟ་བུའི་ལག་ཁྱེར་ཁ་པར་ཞིག་བཟུང་ཡོད་པའི་སྟོད་ཧྲེང་
རྒད་པོ་དེས་ཕོ་གསར་རྣ་ལུང་ཅན་དེའི་རྒྱབ་ལ་འཁེན་ཙམ་གྱིས་
བཤད། །
“ཡ། འདི་རེད། ང་འགྲོ་རན་སོང་།” བསྟན་འཛིན་ཞེས་
པའི་ཕོ་གསར་རྣ་ལུང་ཅན་དེས་ཧིན་སྒོར་བརྒྱ་ཤོག་ཅིག་ཤོ་གདན་
སྟེང་གཡུགས་རྗེས་རྔོན་པས་བདའ་བའི་རི་དྭགས་བཞིན་བྲོས་
སོང་།
“ང་ཡང་འགྲོ་རྒྱུ།” ཕོ་གསར་སྐྲ་རིང་དེས་བྱིས་པ་པང་
ནས་བླངས་ཏེ་འགྲོ་རྩིས་བྱས། །
“ང་ཡང་འགྲོ་རྒྱུ། བློ་བཟང་སྒུག་དང་། ”མདུན་སྐྲ་ཡོངས་
རྫོགས་སེར་པོ་ཡིན་པའི་ཕོ་གསར་དེས་ཤོ་གདན་ཁུག་གི་ཧིན་སྒོར་
བརྒྱ་བོ་ཡར་བླངས་ཏེ་འགྲོ་རྩིས་བྱས། །
“ཏོག་ཙམ་བཞུགས། ཏོག་ཙམ་བཞུགས།” རྒད་པོ་སྟོད་
ཧྲེང་དེས་མི་རེ་རེའི་གདོང་ལ་བལྟས་ཏེ་མུ་མཐུད་དུ་རྩེ་བའི་རེ་བ་
བཏོན།
177



བག་མེད་སྒང་།
“ཉི་མའང་འགྲོ་རྩིས་བྱེད་ཀྱི་འདུག་པས་ད་འགྲོ་རྒྱུ་ཡིན།
མ་གཞི་ནས་སྒོར་ཁུག་སྟོང་བ་ཡིན་པའི་རྒན་རྒོན་ཚོར་བུ་ལོན་སྒང་
ལ་བུ་ལོན་བརྩེགས་ན་སྙིང་རྗེ་རེད།” མིག་སྐྱག་ཆེན་པོ་རེ་མིག་
མཐར་དྲུད་པའི་ཕོ་གསར་ཞིག་གིས་ནུབ་ཁའི་ཉི་མར་ལྟ་ཙམ་གྱིས་
ཡར་ལངས།
“གདོང་པའང་བཀྲ་མི་ཤེས་པ་ཞིག་གིས་ཇ་ཕོར་བ་ཁ་ཤས་
ཤིག་གི་རིན་འབབ་ལ་བཤད་རིན་ག་རེ་ཡོད། མ་གཞི་ཚེ་རིང་ཁྱེད་
རང་ལོ་ན་ཆུང་ཆུང་ཡིན་པས་སྐད་ཆ་ཆེན་པོ་དེ་འདྲ་བཤད་སྲོལ་
ཞིག་གང་ན་ཡོད།” རྒན་པོ་སྟོད་ཧྲེང་དེས་མ་འདོད་པའི་ཚུལ་གྱིས་
ཁ་མུར་མུར་གྱིས་ལྐོག་ལབ་བྱེད་ཀྱི་ཡོད་ནའང་ངོ་གདོང་གི་རྣམ་
འགྱུར་སྔར་བཞིན་འཛུམ་དམུལ་ལེར་མངོན། ཁོང་ཚོས་ནམ་རྒྱུན་
ཇ་རིན་དང་ཆུ་རིན་རྒྱན་འཛུགས་ཀྱིས་ཤོ་རྩེད་ཀྱི་ཡོད།
“ཇོ་བསོད་ནམས་ལགས། ཐང་ལ་འདུག་པ་ལས་རྐུབ་
སྟེགས་སྟེང་བསྡད་ན་མི་བཟང་ངམ། གཡང་འཁོར་རྩེད་ཁང་གི་
ང་ཚོས་ཁྱེད་ལ་སྒུག་ནས་ཡོད།” གྱོན་གོས་གཙང་མ་གོན་ཞིང་
ལས་ཁུངས་ཤིག་གི་འགན་འཛིན་ལོས་ཡིན་བསམ་བསམ་གྱི་ཕོ་
གསར་ཁའི་འགྲམ་ན་རྨ་ཁ་ཡོད་པ་ཞིག་གིས་ཐ་མག་རྐང་གཅིག་
ལ་མེ་སྒྲོན་བཞིན་བཤད།
“ཁྱེད་ཚོའི་གཡང་འཁོར་རྩེད་ཁང་གི་དགོང་ཟས་ནང་ལ་
178



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཤ་ཡོད་ན་ང་ཡོང་གི་ཡིན།”ཇོ་བསོད་ནམས་ཞེས་པའི་རྒན་པོ་སྟོད་
ཧྲེང་དེས་བསམ་བློ་ཞིག་བཏང་རྗེས་ལག་གཡས་པ་ཡར་བཀྱགས་
ཏེ་བཤད། །
“དོ་ནུབ་ཀྱི་དགོང་ཟས་ཤ་བཙོས་མ་རེད།” ཁའི་འགྲམ་
ན་རྨ་ཁ་ཅན་དེས་མིག་གིས་ཆེས་མཐོ་ས་ལ་ཞིག་ལ་བལྟས་པ་དང་
ཁ་འགྲམ་གྱི་ཐ་མག་སྐྱོར་ཙམ་གྱིས་ཕྱིན་སོང་།།
“དོན་གྲུབ། ཁྱེད་ཚོས་ང་ལ་སྒུག་ནས་སྡོད་དང་། ངས་
གྲ་སྒྲིག་ཅིག་བྱས་ཏེ་ཡོང་གི་ཡིན།” ཇོ་བསོད་ནམས་ཞེས་པའི་རྒན་
པོ་སྟོད་ཧྲེང་དེས་གཡས་གཡོན་གང་སར་ལྟ་བཞིན་བཤད།
“འགྲོ། འགྲོ།” གཡས་གཡོན་གྱི་མི་ཚང་མས་ཇོ་བསོད་
ནམས་ལ་ཡོལ་བཞིན་པ་ལྟར་གཅིག་གིས་གཅིག་ལ་མིག་བརྡ་ཡ་
མཚར་རེ་སྟོན་བཞིན་རང་རང་སར་འཐོར་སོང་། །
“གྲོགས་པོ། སྒོར་མོ་གཅིག་སྟོང་གཡར་རོགས་གནོང་
དང། གཟའ་འཁོར་རྗེས་མར་སྔོན་མ་དེ་དང་མཉམ་དུ་སྐྱིན་ཚབ་
འཇལ་ཆོག ཐུགས་རྗེ་གཟིགས།” ཇོ་བསོད་ནམས་ཐད་ཀར་
མདུན་གྱི་ཚོང་ཁང་དེ་ལ་སོང་སྟེ་ངོ་གདོང་གི་འཛུམ་མདངས་
དེའང་སྐྲག་སྣང་ལྟ་བུ་ཞིག་ཏུ་བསྒྱུར་རྗེས་ཞུ་བ་ཞུས།
“དགོངས་དག དེ་རིང་ཚོང་ཡག་པོ་མི་འདུག”
“འོ་ན། ལྔ་བརྒྱ། ཐུགས་རྗེ་གཟིགས། དེ་མིན་ན་ཁ་པར་
179



བག་མེད་སྒང་།
འདི་འདིར་འཇོག་གི་ཡིན།”
“ཨ་ཙི། ཁྱེད་རང་དེ་འདྲའི་ཨུ་ཚུགས་ཆེན་པོ།”
“དཀོན་མཆོག་གསུམ། གཟའ་འཁོར་རྗེས་མར་སྦྱིན་
བདག་གིས་དངུལ་བསྐུར་མ་ཐག་སྐྱིན་པ་ཕུལ་ངེས།” ཇོ་བསོད་
ནམས་ཀྱིས་ངུ་མ་དགོད་ཀྱིས་བཤད་ཀྱི་ཡོད་པས་ངོ་གདོང་གི་
འཛུམ་མདངས་དེའང་སྐྱུར་མོའི་ཁ་ཟས་ཤིག་ལྡད་ཀྱི་ཡོད་པ་ལྟར་
གྱུར། །
“ཁ་དན་ཚིག་ལ་གནས་རོགས། ད་དུང་ཟླ་བ་སྔོན་མའི་
རྩིས་ཁྲ་དེའང་དྲན་པ་མ་བརྗེད་རོགས།”
“ཡིན་དང་ཡིན།”
“སྒོར་མོ་ལྔ་བརྒྱ་འདི་རེད། ས་ཡིག་རྒྱོབས།” ཇོ་བསོད་
ནམས་ཀྱི་གདོང་ལ་སྔར་བཞིན་འཛུམ་མདངས་ཤིག་རྒྱས་བཞིན་
སྡོམ་གྱི་རྐང་ལག་ལྟ་བུའི་ས་ཡིག་ཅིག་བརྒྱབས།
“ཁོང་ལ་སུས་གཡར་སོང་།”
“ཁོང་ལ་སུས་གཡར་སོང་།”
བར་་་་་་་་་” ཇོ་བསོད་ནམས་སོང་མ་ཐག་ཤོ་རྩེད་མཁན་
ཚོ་སྔར་བཞིན་འཛོམས་སོང་། ཚོགས་འདུར་ཡོང་བའི་ལས་བྱེད་
18o



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
པ་དག་དང་མཚུངས་པར་དུས་གཅིག་ལ་བརྗོད་བྱ་གཅིག་གི་ལབ་
གླེང་དང་བཅས་འཛོམས་སོང་། །
“སྒོར་མོ་ལྔ་བརྒྱས་དུས་ཚོད་ཅིག་ལའང་འདང་གི་མ་
རེད།”
“སྒོར་མོ་ལྔ་རྒྱས་མ་འདང་ན་ལག་ཁྱེར་ཁ་པར་དེས་
མཚན་གཅིག་ལ་འདང་གི་རེད་དམ།”
“རླུང་རྟ་རེད། དེང་སང་ཇོ་བསོད་ནམས་ཀྱི་རླུང་རྟ་ཉམས་
བཞིན་པ་རེད། ཁོང་གིས་མུ་མཐུད་འདི་ལྟར་བུ་ལོན་དང་བུ་ལོན་
བརྩེགས་ན་བཟའ་ཟླའི་སྙིང་ནད་དྲག་སྐྱེད་ཡོང་རྒྱུ་ཕར་ཞོག་འཆི་
བདག་དང་ཐག་ཇེ་ཉེ་ནས་ཇེ་ཉེ་ཡིན་པ་གསལ་བོ་རེད།” ཁོང་
ཚོས་གཞན་སྐྱོན་གླེང་བ་ལས་རང་སྐྱོན་གཏན་ནས་ཚོར་གྱི་མི་
འདུག
ཁོང་ཚོའི་ལབ་གླེང་དང་འདུག་སྲོལ་རྩེད་སྲོལ་ལ་བལྟས་
ན་ཧ་ཅང་ལྷོད་ལྷོད་རེད། འཇིག་རྟེན་མུན་པས་གཡོགས་དུས་བྱ་
དང་བྱེའུ་ཡིན་ཡང་ཚང་ལ་འཕུར་གྱི་ཡོད་ནའང་ཁོང་ཚོ་ནི་ཧ་ཅང་
བག་ལྷོད་ངང་གློག་སྒྲོན་འོག་ནས་ཤོ་སྒྲ་མཐོན་པོ་རེ་སྒྲོག་བཞིན་
ཤོ་རྩེད་བྱེད་ཀྱི་འདུག བྱིས་པ་སྣབས་ལུག་ཚོས་ཨ་ཕའི་ངོ་གདོང་
གི་རྣམ་འགྱུར་ལ་ཡང་ཡང་བལྟས་ཏེ་ནམ་ཞིག་ཁྱིམ་ལ་ཁྲིད་པའི་
རེ་བ་བྱེད་ཀྱི་ཡོད་ནའང་། ཤོ་རྩེད་པ་དག་ལ་མཚོན་ན་འཇིག་རྟེན་
181



བག་མེད་སྒང་།
གཞན་ཞིག་གི་ཕོ་བྲང་ན་ཆེས་མཛེས་སྡུག་གི་ཆ་གང་མང་ཞིག་ལ་
ལོངས་སུ་སྤྱོད་ཀྱི་ཡོད་པ་བཞིན་རང་འགྲམ་ན་སྒུག་ནས་ཡོད་པའི་
བྱིས་པ་ཚོའང་གཏིང་བརྗེད་དུ་ཟིན་འདུག གནས་སྟངས་དེ་ནི་
རང་གཤིས་ཡོད་པའི་མི་ཞིག་ལ་མཚོན་ན་ལབ་གླེང་གང་ཡང་མེད་
ན་ཆོག་མོད། འོན་ཀྱང་མི་གཤིས་མེད་པའི་རྒྱན་འཛུགས་པ་ཞིག་
ལ་མཚོན་ན་གོམ་པ་དང་བོ་རེད། གོམ་པ་དང་བོ་དེ་སྤོས་ནས་
བཟུང་གོམ་པ་གཉིས་པ་དང་གསུམ་པ། རིམ་བཞིན་གོམ་པ་བཞི་
བ་སོགས་ལ་རྨི་ལམ་ནང་ནས་འགྲོ་བཞིན་པ་ལྟར་རང་དབང་ན་
མེད་པ་ནི་ཇོ་བསོད་ནམས་དང་དོན་གྲུབ་སོགས་ཀྱི་མི་ཚེ་ནས་
གསལ་བོ་མཐོང་ཐུབ།
ཇོ་བསོད་ནམས་གཡང་འཁོར་རྩེད་ཁང་དུ་འབྱོར་དུས་
ས་ཡོངས་སུ་རུབ་ཡོད་ནའང་། སེམས་ཁོང་གི་རེ་བ་དང་རྨི་ལམ་
ལས་རྙེད་པའི་འཛུམ་མདངས་ནི་གཉེར་མས་ཁེངས་པའི་ངོ་
གདོང་ལས་གསལ་བོ་མཐོང་ཐུབ། །
གཡང་འཁོར་རྩེད་ཁང་ནི་བག་མེད་སྒང་གི་ནུབ་ཕྱོགས་
ཀྱི་ཐོག་བརྩེགས་གཉིས་པའི་ཁང་མིག་གསུམ་པའི་ནང་ལ་ཡོད།
སྤྱིར་ཡིན་ན་གཡང་འཁོར་རྩེད་ཁང་ནི་ཟ་ཁང་ཞིག་གི་སྦྱིན་བདག་
182



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གིས་ལྐོག་ཏུ་གཉེར་བའི་མཱ་ཅང་རྒྱུན་འཛུགས་ཁང་ཡིན་ནའང་།
ད་བར་མངོན་སུམ་འཛེམ་མེད་དུ་ཡོང་མཁན་ཉིན་རེར་ལས་ཇེ་
མང་རེད། །
“དོན་གྲུབ། ང་དུས་ལྟར་སླེབས་ཡོད།” ཇོ་བསོད་ནམས་
ཀྱིས་མི་སུ་ལའང་སྟོན་བཞིན་པའི་རྒྱུན་གཏན་གྱི་འཛུམ་མདངས་
དེ་ཀུན་ལ་བསྟན་ཏེ་དོན་གྲུབ་ལ་འཚམས་འདྲི་ལྟ་བུས་བཤད།
“ཨུམ། ཅུང་ཙམ་སྒུག་ཨང་། བསྐོར་བ་འདིའི་རྗེས་ནས་
ཁྱེད་ལ་གོ་ས་ཞིག་སྤྲོད། དེ་ནས་རླུང་རྟ་ལ་བལྟ།” དོན་གྲུབ་ཀྱི་
གདོང་ན་དཔོན་པོ་མཐོན་པོ་ཞིག་གི་ཉམས་ཡོད་ལ། གྱོན་གོས་
གོན་སྟངས་དང་སྐད་ཆ་བཤད་སྐབས་ཀྱི་སྒམ་བརླིང་གི་ཉམས་
ལས་ངོ་མི་ཤེས་པའི་མི་ཞིག་ཡིན་ན་གུས་ཉམས་ཤོར་འགྲོ་བ་ལྟ་བུའི་
གཟི་བརྗིད་ཅིག་ཀྱང་ཡོད་མོད། འོན་ཀྱང་སྡོམ་ཐག་དང་། ཐ་
མག་དུ་སྣེ། དུག་རྫས་ཟས་རོ། ཁ་དབུགས་བཙོག་པ་སོགས་ཀྱིས་
ཡོངས་སུ་སྦགས་པའི་ཁང་མིག་སྒེའུ་ཁུང་མེད་པ་འདིའི་ནང་ནས་
དོན་གྲུབ་ནི་ནག་ཚོང་རྒྱག་མཁན་གྱི་གཏེ་བོ་ཞིག་ལོས་ཡིན་བསམ་
བསམ་གྱི་ཚོར་བ་སྟེར་ངེས། ལྷག་པར་དུ་ཁོང་གི་ཁའི་འགྲམ་གྱི་
རྨ་ཁ་ལ་ཞིབ་ཏུ་བལྟས་ན་མི་སེམས་འགུག་པའི་སྐད་ཆའི་སྒྱུ་རྩལ་
གང་མང་ཞིག་དེ་ལས་བཞུར་གྱིན་པ་ལྟར་མི་ཚོགས་ཀྱང་འཁོར།
“དོན་གྲུབ། དེ་རིང་མི་ཡང་མང་བས་བསྐོར་་་་་་”
183



བག་མེད་སྒང་།
“རི་བོང་གནམ་ལྡིབ་ཀྱི་སེམས་ཁྲལ་གྱིས་ཅི་ཕན། སྒོར་
ཁུག་ནང་ལ་གྲ་སྒྲིག་ཡོད་ན་ཡོད་ཚད་འགྲིག་པ་རེད། དེ་མེད་
ནའང་ཁ་པར་གསར་བ་ཞིག་ཡོད་པས་དེ་རིང་སེམས་ཁྲལ་མ་
བྱེད།” དོན་གྲུབ་ཀྱིས་མཱ་ཅང་རྡེའུ་རེ་རེ་བློ་གཅིག་སེམས་གཅིག་
གིས་ཡར་ལངས་མར་གཡུག་བྱེད་ཀྱི་ཡོད་ནའང་ཇོ་བསོད་ནམས་
ཀྱི་སྐད་ཆར་གཅིག་ལན་ལ་གཅིག་རྒྱབ་ཀྱི་འབད་བརྩོན་བྱེད་ཀྱི་
འདུག།
“དོན་གྲུབ་ཁྱེད་ཀྱིས་ངའི་ཁ་པར་ཐོབ་ན་བསམ་གྱི་ཡོད་པ་
འདྲ།” ཇོ་བསོད་ནམས་ཀྱིས་སྨྱུག་སྒམ་ལྟ་བུའི་ཁ་པར་ཆེན་པོ་
དེ་ཡར་བཀྱགས་ཏེ་ཀུན་གྱི་མཐོང་བ་བྱེད་པ་དང་དོན་གྲུབ་ཀྱི་མིག་
སྔར་བསྐྱར་བསྟན་ཞིག་བྱས།
“གད་མོ་མ་སློངས་དང་། སྒོར་ཁུག་ནང་ལ་གྲ་སྒྲིག་ཡོད་
ན་ཡོད་ཚད་འགྲིག་པ་རེད་ཟེར་བ་གོ་མ་སོང་ངམ།” དོན་གྲུབ་
ཀྱིས་ཇོ་བསོད་ནམས་ཀྱི་ཁ་པར་ལ་ལྟ་ཙམ་ཡང་མི་བྱེད་པར་
དཀྱིལ་མཛུབ་སྟེང་གི་གསེར་གྱི་མཛུབ་དཀྲིས་དེར་བྱིལ་ཙམ་གྱིས་
སྔར་བཞིན་མཱ་ཅང་རྡེའུ་རྣམས་ཡར་སྒྲིག་མར་གཡུག་བྱས།
“ཨོ་འགྲིག་སོང་། འདི་རེད།” གློ་བུར་དུ། དོན་གྲུབ་
ཀྱིས་བང་སྒྲིག་ནས་ཡོད་པའི་མཱ་ཅང་རྡེའུ་རྣམས་ཡར་བསྟན་རྗེས་
ཀུན་གྱིས་གདོང་ལ་བལྟས། ཇོ་བསོད་ནམས་ཀྱིས་དོན་གྲུབ་དང་
184



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མདུན་གྱི་མཱ་ཅངརྡེའུ་ལ་རེས་ལྟ་ཡང་ཡང་བྱས་རྗེས་འཛུམ་ཙམ་
བྱས། དོན་གྲུབ་ཀྱིས་སྒམ་བརླིང་གི་རྣམ་འགྱུར་ཞིག་བཟུང་ནས་
འདུག་པ་ལས་དགའ་སྤྲོའི་ཉམས་ཅི་ཡང་མ་བསྟན་ནའང་ཁོང་གི་
སེམས་ན་རྒྱལ་ཁའི་ང་རྒྱལ་ཇི་ཙམ་སྐྱེས་ཡོད་པ་ཇོ་བསོད་ནམས་
ཀྱི་སེམས་ན་ཤིན་ཏུ་གསལ།
ཡ་ཤོག ཇོ་བསོད་ནམས་ཀྱིས་ངའི་གོ་ས་བཟུང་དང༌།
བཞུགས་ཁྲི་ཚ་བོ་ཡིན་ལ་ནོར་ལྷའང་བཞུགས་ནས་ཡོད། ང་སྒོར་
སོང་ནས་མྱུར་མོ་ཡོང་གི་ཡིན།” དོན་གྲུབ་ཀྱིས་ཐ་མག་རྐང་
གཅིག་དང་མཉམ་དུ་ཇོ་བསོད་ནམས་ལ་རང་གི་རྐུབ་སྟེགས་ཆེད་
དུ་སྤྱད་དེ་རོགས་བྱེད་ཁུལ་བྱེད་ཀྱི་ཡོད་ནའང་རྨ་ཁ་དེ་ལས་ཇོ་
བསོད་ནམས་ཀྱི་ཁ་པར་རྩིས་པའི་དེར་ཡོད་རྩེད་གྲོགས་ཚོའི་སྒོར་
ཁུག་ཡོད་ཚད་རང་ལ་ཐོབ་ན་སྙམ་པའི་ཧམ་སེམས་ཀྱི་ཁ་ཆེན་པོ་
ཞིག་མངོན་ནས་འདུག །
“ནོར་ལྷ་བཞུགས་ཡོད་ན་ང་ལོས་འདུག” ཇོ་བསོད་
ནམས་ཀྱི་ངོ་གདོང་གི་འཛུམ་མདངས་སྔར་ལས་རྒྱས་ཡོད་པ་
གཉེར་མ་རེ་རེའི་གསེང་ནས་གསལ་བོ་མངོན་ལ་ལྷག་པར་དུ་སྨུག་
སྒམ་ལྟ་བུའི་ལག་ཁྱེར་ཁ་པར་དེའི་ཤེལ་ངོས་སུ་འཛུམ་རིས་ལྷང་
ངེས་མཐོང་ངེས།
“ནོར་ལྷ་བཞུགས་ཡོད་པས་ཁ་པར་མ་ཤོར་བ་བྱོས།”
185



བག་མེད་སྒང་།
“རེད་ཡ་་་་ ཕར་ལ་ཁ་པར་ཤོར་ན་སྡུག་གྱོང་ཡིན་ནའང་
གསེར་གྱི་མཛུབ་དཀྲིས་ཚུར་ལ་ཐོབ་ཀྱང་ཁེ་བཟང་མ་རེད་དམ།
ཧ་ཧ་ཧ།” ཇོ་བསོད་ནམས་ཀྱི་ཧམ་སེམས་ཀྱང་ཆུང་རྒྱུ་མེད་པ་ནི་
མིག་གི་མདའ་མོ་དེ་དོན་གྲུབ་ཀྱི་མཛུབ་དཀྲིས་ལ་གཏད་དེ་ཡུན་
རིང་ཞིག་ལ་མཱ་ཅང་སྟེང་མ་འཁོར།
“ནོར་ལྷ་ཁྱེད་ལ་བཞག་ཡོད།” དོན་གྲུབ་ཀྱིས་ཇོ་བསོད་
ནམས་སྟོད་ཧྲེང་གི་རྒྱབ་ལ་ཐལ་ལྕག་ཅིག་གཞུས་ཏེ་སྒོར་བུད།
དོན་གྲུབ་ཀྱིས་སྦི་རག་ཤོག་སྒམ་བཀང་ཉོས་ཏེ་ཕྱིར་གཡང་
འཁོར་རྩེད་ཁང་དུ་འབྱོར་དུས་ཇོ་བསོད་ནམས་ཀྱི་གདོང་ན་
འཛུམ་རིས་ཀྱི་ཤུལ་ཙམ་ཡང་མཐོང་རྒྱུ་མེད་ལ་བཙན་ཚུགས་ཀྱིས་
བསྡུས་པ་ལྟ་བུའི་འཛུམ་གཉེར་ཞིག་རྒས་གཉེར་དང་མཉམ་དུ་ངོ༌
གདོང་ཧྲིལ་བོ་གཡོགས་འདུག
“ཇོ་བསོད་ནམས། ནོར་ལྷ་མ་མཆོད་ན་མགོན་སྐྱབས་ག་
ལ་བྱེད། འདིར་སྦི་རག་ཤེལ་དམ་གཅིག་ཡོད། ནོར་ལྷ་མཆོད་བྱེད་
ཙམ་ཡིན།” དོན་གྲུབ་ཀྱིས་ཇོ་བསོད་ནམས་ཀྱི་གདོང་རིས་མཐོང་
མ་ཐག་རེ་བ་ཞིག་རྙེད་པ་བཞིན་ཁ་ཡག་བཤད་གང་ཐུབ་བྱས།
“ཡ། འོ་འདི་རེད། སྒོར་མོ་ཁྱེར་ཤོག” ཇོ་བསོད་ནམས་
དང་ཁ་སྤྲོད་དུ་འདུག་མཁན་དེ་ཟ་ཁང་གི་སྦྱིན་བདག་ནོར་བུ་
རེད། དེ་རིང་བར་ཁོང་གིས་མཱ་ཅང་རྩེད་མཁན་ཚོར་ཟ་མ་འདྲེན་
186



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
པ་དང་ཁང་པ་གཡར་བ་ལས་ཡོང་འབབ་གང་མང་ཞིག་བསགས་
ཡོད་ཀྱང་རྒྱུན་འཛུགས་ནས་ཐོབ་པ་ཐེངས་དང་བོ་ཡིན། ནམ་
རྒྱུན་བཞིན་ནོར་བུས་བསྐོར་ཐེངས་བཞི་ལས་རྩེད་ཀྱི་མེད་ལ་
བསྐོར་ཐེངས་བཞི་བ་ལས་བརྒལ་ན་བཟའ་ཟླའི་དམ་བཅའ་དང༌
བརྒལ་གྱི་ཡོད་པའང་ཚང་མས་ཤེས་ཀྱི་ཡོད། །
“ཇོ་བསོད་ནམས་ཀྱིས་ངའི་ནོར་ལྷ་ནོར་བུ་ལ་གཡར་
འདུག་པས་ད་བདག་པོ་ལ་སྤྲོད་རོགས།” དོན་གྲུབ་ཀྱིས་ནོར་བུས་
རྩེད་མཚམས་འཇོག་བཞིན་པ་དང་བསྟུན་ནས་ཇོ་བསོད་ནམས་
དང་ཁ་སྤྲོད་དུ་བསྡད། ཁོའི་མིག་ཟུང་ལས་ཅིག་ཞིག་ཐོབ་ན་
འདོད་པའི་ཧམ་སེམས་ཇེ་ཆེར་མངོན་ཡོང་གི་འདུག་པ་ནི་ཇོ་
བསོད་ནམས་ཀྱི་ལག་ཁྱེར་ཁ་པར་ཆེན་པོ་དེར་ཡང་ཡང་བལྟས།
ཇོ་བསོད་ནམས་ཀྱིས་ཀྱང་དོན་གྲུབ་ཀྱི་གསེར་འོད་ཆེམ་ཆེམ་གྱི་
མཛུབ་དཀྲིས་ལ་གཉེར་རིས་འོག་ནས་ཡང་ཡང་ལྟ་བཞིན་སྦི་རག་
ཧམ་འཐུང་བྱས།།
ཇོ་བསོད་ནམས་གཉིད་ལས་སད་དུས་ཉིན་གུང་རེད།
བཟའ་ཟླའི་ན་ཟུག་མ་བསྲོན་པའི་སྡུག་སྐད་དེས་ཁོང་གཉིད་ལས་
བསླངས་པ་འདྲ། །
“ཨ་ར་ར། ངས་བཟོད་ཐབས་མི་འདུག”
i87



བག་མེད་སྒང་།
“ཁྱེད་ཀྱི་ན་ཚ་དེ་ག་རེ་ཡིན་ནམ། ཇེ་བཟང་ལ་འགྲོ་རྒྱུ་
མེད་པ་དེ་འདྲ།” ཇོ་བསོད་ནམས་ཀྱིས་བཟའ་ཟླ་ལ་ཁ་ཕྱོགས་
ནས་བཤད་ཀྱི་ཡོད་ནའང་མིག་ཟུང་བཙུམས་འདུག་པས་གཉིད་
དྭངས་མེད་པ་འདྲ།།
“ང་ཕལ་ཆེར་དྲག་སྐྱེད་ཡོང་རྒྱུ་མ་རེད།”
“སེམས་ཤུགས་མ་ཆགས་དང༌། ཁྱེད་དྲག་སྐྱེད་ཡོང་གི་
རེད།” ཇོ་བསོད་ནམས་ཀྱིས་སྔར་བཞིན་མིག་ཟུང་བཙུམ་ནས་
བཤད།
“ཁྱེད་ཀྱིས་ང་ལ་ཞོགས་ཇ་ཞིག་གྲ་སྒྲིག་བྱོས་དང་། བུ་མོ་
གུང་གསེང་ལ་མ་ཡོང་བར་དུ་ང་ཅིས་ཀྱང་གསོན་ཐབས་བྱེད་
དགོས།” སྐད་ཤུགས་ཧ་ཅང་དམའ་བའི་བཟའ་ཟླའི་སྐད་ཆ་གོ་
མ་ཐག་ཇོ་བསོད་ནམས་གཉིད་གཞན་ཞིག་ལས་སད་པ་ལྟར་ཉལ་
ས་ནས་ཧོབ་ལངས་བྱས།
“རེད། ཁ་སང་ཁྱེད་ཀྱིས་ཅི་ཞིག་ཟས་པ་ཡིན། མདང་
ནུབ་ཁྱེད་ཀྱིས་ཅི་ཞིག་ཟས་པ་ཡིན།” ཁ་སང་ནས་རང་ཉིད་རྒྱན་
འཛུགས་ལ་མགོ་འཁོར་ནས་དེ་རིང་ནམ་ལངས་ཁར་གཞི་ནས་
ཁྱིམ་ལ་ལོག་པ་དྲན་པས་བཟའ་ཟླའི་གདོང་ལ་ཞིབ་མོ་ཞིག་བལྟས་
ཏེ་དྲིས། །
“ཁྱེད་རང་ད་བར་ཆང་འཐུང་རྒྱུ་དང་རྒྱན་འཛུགས་རྒྱུ་
i88



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ལས་ལྷག་པའི་ལས་ཀ་གལ་ཆེན་ཞིག་མེད་པ་འདྲ། ལོ་ངོའི་ཉི་ཤུ་
ལྷག་གི་རིང་ལ་སྐྱིད་སྡུག་མཉམ་འཁུར་གྱི་བཟའ་ཟླ་རེད། འཆི་ཁ་
རྒས་ཁ་ཞིག་ལ་ཕར་རོགས་ཚུར་རོགས་ཤིག་དང་སྐྱིད་སྡུག་བཤད་
ས་ཞིག་གི་ཕན་ཡང་མ་ཐོགས་ན་བཟའ་ཟླ་ཡིན་ཞེས་བཤད་རིན་
མི་འདུག”
“དགོངས་དག མདང་ནུབ་ངས་སྦི་རག་འཐུང་རྒྱུ་མང་
དྲགས་པས་གང་ཡང་དྲན་གྱི་མི་འདུག ང་བཟའ་ཟླ་ཡག་པོ་ཞིག་
མ་རེད། དེ་རིང་ནས་ང་རྒྱན་འཛུགས་ཁོང་ལ་མི་འགྲོ་བར་ཁྱེད་
ལ་ནད་གཡོགས་བྱ་རྒྱུ་ཡིན་ལ་ནད་གཞི་མགྱོགས་པོ་དྲག་ཐབས་
བྱེད་རྒྱུ་ཡིན།” ཇོ་བསོད་ནམས་ཀྱིས་ཡིད་ཐང་ཡོངས་སུ་ཆད་
འདུག་པའི་བཟའ་ཟླའི་ངོ་གདོང་ལ་ཅེར་ནས་སེམས་གསོ་བྱས།
“ཨ་ར་ར། ད་མང་བོ་བཤད་མི་དགོས། བུ་མོ་མ་ཡོང་བར་
དུ་ང་གསོན་ཐབས་བྱེད་དགོས། བུ་མོར་ཐུག་རྗེས་ངའི་འདོད་བློ་
ཚིམས་པ་ཡིན།” ཇོ་བསོད་ནམས་ཀྱི་བཟའ་ཟླ་ཡིད་ཐང་གཏིང་
ནས་ཆད་འདུག་ལ་གཟུགས་པོའི་ཆ་ཤས་གང་ལ་བལྟས་ཀྱང་ཤ་
སྐམ་རུས་སྐམ་དུ་གྱུར་འདུག་པས་ཡུན་རིང་གསོན་ཐབས་མེད་པ་
གསལ་བོ་ཡིན་རུང་སེམས་ཤུགས་གཞན་ཞིག་གིས་ཚོར་བས་
བཀྱགས་ཏེ་ཉི་མ་རེ་རེ་འདའ་བཞིན་ཡོད་པ་འདྲ། །
“ཁྱེད་ཀྱིས་དེ་ལྟར་མ་ཤོད། ཁྱེད་རང་སེམས་པ་སྐྱིད་པོ་
i89



བག་མེད་སྒང་།
སྡོད་པ་དང་ཟ་མ་དུས་ལྟར་ཟོས་ན་ན་ཚ་དྲག་སྐྱེད་ཡོང་བར་ང་
ཡིད་ཆེས་ཡོད་ལ་སྨན་པས་ཀྱང་དེ་ལྟར་གསུངས་པ་མ་ཡིན་ནམ།”
ཇོ་བསོད་ནམས་ཀྱིས་ཅི་ཞིག་དྲན་གྱི་ཡོད་པ་ལྟར་བཟའ་ཟླའི་ལག་
པ་ལ་འཇུས་ཏེ་བཤད་པ་དང་། མྱུར་དུ་ཐབ་ཚང་དུ་ཟ་མ་ཞིག་གྲ་
སྒྲིག་བྱེད་པར་སོང་། །
“འབྲས་ཁུ་ཞིག་འཐུང་དང་། ཟ་མ་དང་སྨན་དུས་ལྟར་
ཟས་ན་ཁྱེད་རང་དྲག་སྐྱེད་ཡོང་བར་ངར་ཡིད་ཆེས་ཡོད།” ཇོ་
བསོད་ནམས་ཐབ་ཚང་དུ་འཛུལ་བ་དང་ཟས་རིགས་གང་མང་
ཞིག་གི་སྣོད་ཆས་སྟོང་བ་ཡིན་པས་འབྲས་ཁུ་ཞིག་བསྐོལ་བ་ལས་
ཐབས་གཞན་མ་རྙེད།
༦.-ཁབབས་བབ，
“ཡ། ཁྱེད་ཀྱིས་འབྲས་ཁུ་འདི་འཐུང་དང་། སྨན་ཡང་ཟ་
རན་འདུག” ཇོ་བསོད་ནམས་ཀྱིས་བཟའ་ཟླའི་རྒྱབ་ལ་སྔས་མགོ་
མཐུག་པོ་ཞིག་བཞག་པ་དང་འབྲས་ཁུ་ཁར་གཏུགས།
“ཁྱེད་ཀྱིས་དངོས་གནས་ང་དྲག་སྐྱེད་བྱུང་ན་བསམ་གྱི་
ཡོད་ན། ཁ་སྔོན་གྱི་སྨན་པ་དེའི་སར་སོང་ནས་སྨན་ལེན་རོགས།
སྨན་རྫོགས་ནས་ཉི་མ་འགའ་ཡིན།” བཟའ་ཟླས་འབྲས་ཁུ་ཁམ་
བཀང་འཐུང་རྗེས་རེ་བའི་མིག་ཟུང་གི ས་ཇོ་བསོད་ནམས་ལ་
བལྟས་ཏེ་བཤད། །
190



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“དེ་རིང་ང་ཅིས་ཀྱང་འགྲོ་ངེས། ཁ་སང་ང་ར་བཟི་སྟེ་དྲན་
པ་ཡོངས་སུ་བརྗེད་འདུག ད་དུང་ཐབ་ཚང་ནང་ལའང་དགོས་
ངེས་གང་མང་ཞིག་ཡོད་པས་དེ་རིང་ང་སྨན་ཁང་དུ་འགྲོ་ཞོར་ཁྱེད་
ཀྱིས་གཟུགས་སྟོབས་ལ་ཕན་པའི་ཟ་མའང་མང་བོ་ཞིག་ཉོ་རྩིས་
ཡོད།” ཇོ་བསོད་ནམས་ཀྱིས་བཟའ་ཟླའི་ཁ་ལ་འབྲས་ཁུ་བླུགས་
ཞོར་དུ་ཁ་བརྡ་སྙན་མོ་ཞིག་བྱས། ཁོང་གི་བཟའ་ཟླ་ལ་མཚོན་ན་
སྐད་ཆ་དེ་ཚོ་ནི་ཆེས་ཐོག་མར་དགའ་རོགས་སྒྲིག་སྐབས་ཀྱི་སྐད་
ཆ་དག་དང་མཚུངས་པར་ཡིད་སེམས་འགུག་བྱེད་ཀྱི་སྨན་མཆོག་
ལྟ་བུར་རྩི་ཆོག་མོད། འོན་ཀྱང་སྨན་ཞོ་རུ་ཡང་ཡང་སོང་ཡང་ཕྱིར་
ཁྱི་རོ་བཞིན་ར་བཟི་སྟེ་གཞན་གྱིས་སྐྱོར་ནས་ཡོང་བ་དྲན་ན་ཡིད་
ཆེས་བྱེད་དཀའ་བའི་མིག་མདངས་དེ་འབྲས་ཁུའི་ནང་འཁོར་ཏེ་
རབ་རིབ་ཏུ་གྱུར།
“ཇོ་བསོད་ནམས། གཡང་འཁོར་རྩེད་ཁང་དུ་ཁྱེད་རང་
མེད་ན་སྣང་བ་མི་སྐྱིད་པས་ང་ཚོས་ཁྱེད་ལ་སྒུག་ཡོད།” དོན་གྲུབ་
ཀྱིས་ཇོ་བསོད་ནམས་ཀྱི་ལག་ནས་བླངས་པའི་སྨྱུག་སྒམ་ལྟ་བུའི་
ལག་ཁྱེར་ཁ་པར་དེ་བཟུང་ནས་རྒྱན་རྩེད་ཁང་གི་སྒོར་བུད་པ་
དང་ཇོ་བསོད་ནམས་དང་གདོང་ཐུག་བརྒྱབ།།
191



བག་མེད་སྒང་།
“དེ་རིང་ང་ལ་དུས་ཚོད་མེད་ཀྱང་ཁྱེད་ཀྱི་ལག་ན་དགོས་
མཁོ་ཅན་ཞིག་ཡོད་པས་ནམ་ཞིག་དེ་ཐོབ་ཐབས་བྱ་ངེས།” ཇོ་
བསོད་ནམས་ཀྱིས་ཤ་འཁོན་ལྟ་བུའི་སྐད་ཆ་ཞིག་འཆད་ཀྱི་ཡོད་
ནའང་ངོ་གདོང་གི་འཛུམ་མདངས་ནི་རྒྱུན་ལྡན་རེད།
“ཇོ་བསོད་ནམས། དེ་རིང་གཡང་འཁོར་རྩེད་ཁང་ནང་
ལ་མགྲོན་པོ་གསར་བ་ཡོད། ཁོང་ཚོ་ནི་སྤྱང་ཚང་སྒོ་ལ་སླེབས་པའི་
ལུ་གུ་ཡིན་པས་གོ་སྐབས་དམ་འཛིན་མི་བྱེ ད་པར་གང་ལ་
འགྲོའམ།” དོན་གྲུབ་ཀྱིས་སྔར་བཞིན་ཆེས་སྒམ་བརླིང་གིས་སྐད་
ཆ་བཤད་ཀྱི་ཡོད་ནའང་མིག་ཟུང་དམར་པོ་ཆགས་པ་དང་ངོ་
གདོང་སྐྲངས་ནས་ཡོད་པ། ལུས་ཡོངས་རྫོགས་ཆང་དྲིས་ཁྱབ་
འདུག་པས་མི་དཀྱུས་མ་ཞིག་གིས་མཐོང་ན་མིག་ལ་མི་འཚམ་པ་
ཞིག་ཡིན་མོད། འོན་ཀྱང་ཇོ་བསོད་ནམས་ལྟ་བུའི་གཡང་འཁོར་
རྩེད་ཁང་གི་རྒྱན་འཛུགས་པ་དག་ལ་མཚོན་ན་དོན་གྲུབ་ཀྱི་སྐད་
ཆ་རེ་རེ་ནི་རྣམ་ཤེས་འདྲེན་མཁན་གྱི་ཆོས་སྒྲ་ཞིག་དང་མཚུངས་
པར་གཡང་འཁོར་རྩེད་ཁང་དུ་ཇི་ལྟར་སླེབས་མིན་མི་ཤེས་པར་
ཐོན་འོང་།
ཇོ་བསོད་ནམས་ཀྱིས་མགྲོན་པོ་གསར་བ་སོ་སོའི་གདོང་
ལ་ཞིབ་མོས་བལྟས་རྗེས་རང་གི་ཁུག་མ་ལ་ལག་པ་འཆང་ཙམ་གྱིས་
སྒོར་བུད་རྩིས་བྱས།
192



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཇོ་བསོད་ནམས། མདང་ནུབ་ང་ཐལ་དྲགས་སོང་། ཁྱེད་
ཀྱིས་རྒྱན་ཤོར་བའི་སྒོར་མོ་དེ་ང་ལོ་ནམ་ཞིག་བྱིན་ནའང་ཆོག ཁ་
པར་འདི་ཉིན་གསུམ་ལ་བེད་སྤྱོད་བྱེད་རྗེས་ངས་ཁྱེད་ལ་སྤྲོད་ངེས་
ཡིན། དེ་རིང་ཅུང་ཙམ་རྩེད་དང་། ཁའི་ནང་ལ་ཤ་ཡོང་དུས་ལྕེ་
ཡིས་ཕུད་རྒྱག་མི་བྱེད་པར་ཟ་རྐྱང་བྱེད་དགོས་པ་རེད།” དོན་
གྲུབ་ཀྱིས་ཇོ་བསོད་ནམས་སྟོད་ཧྲེང་གི་རྒྱབ་ལ་ཐལ་ལྕག་ཅིག་
གཞུས་ཏེ་མ་འགྲོ་ཞེས་པའི་བརྡ་བསྟན།
“གྲོགས་པོ། ཁའི་ནང་ལ་ཤ་ཡོང་ན་ཟ་འདོད་མེད་མཁན་
སུ་ཡོད། འོན་ཀྱང་དེ་རིང་ང་ལ་སྒོར་རྡོག་གཅིག་ཀྱང་མེད། ད་
སྒོར་མོ་འགའ་གཡར་ཏེ་བཟའ་ཟླ་ལ་སྨན་ཞིག་ཉོ་རུ་འགྲོ་དགོས།”
ད་ཐེངས་ཇོ་བསོད་ནམས་ཀྱི་ངོའི་འཛུམ་མདངས་དེ་ཧ་ཅང་སྐྱོ་
སྣང་ཞིག་ཏུ་གྱུར་འདུག
“ཚང་མ་ངོ་ཤེས་རེད། དེ་འདྲའི་ཐབས་སྐྱོ་བོ་བྱེད་དོན་
ཅི་ལ་ཡོད། འདིར་སྒོར་མོ་ལྔ་བརྒྱ་ཡོད་པས་མགྲོན་པོ་གསར་བ་
ཚོར་ངོ་ཤེས་ཤིག་བྱས། མགྲོན་པོ་གསར་བ་ཚོ་རྒྱུ་ཉམས་ཆེ་བ་
དངོས་ཡོད་གནས་ཚུལ་ཡིན་ཡང་ཉམས་མྱོང་གི་ཆ་ནས་དབུལ་བོ་
ཡིན་པའང་དངོས་ཡོད་གནས་ཚུལ་རེད། གོ་སྐབས་འདི་བརྒྱུད་
ནས་ཁྱེད་ཀྱིས་བཟའ་ཟླ་ལ་སྨན་ག་ཚོད་དགོས་ན་ཉོ་ཆོག་གི་རེད།
ང་ཡང་དུས་ཚོད་གསུམ་ལ་གཉིད་རྗེས་ཕྱིར་ཡོང་གི་ཡིན།” དོན་
193



བག་མེད་སྒང་།
གྲུབ་ཀྱིས་ཇོ་བསོད་ནམས་ལ་ཆེས་སྙིང་ཉེ་བའི་གྲོགས་པོ་བཞིན་
སྐད་ཆ་བཤད་པས་ཇོ་བསོད་ནམས་སེམས་འགུལ་ཚད་མེད་
ཐེབས་པ་བཞིན་མགོ་བོ་ནང་དུ་གུག་གུག་བྱེད་ཀྱི་འདུག
གསར་དུ་སླེབས་པའི་མགྲོན་པོ་ལས་གཉིས་ནི་མཱ་ཅང་
རྩེད་མཁན་རེད་ལ་གཅིག་ནི་ལྟད་མོ་ལྟ་མཁན་ཡིན་པ་འདྲ། ཁོང་
ཚོའི་མགོའི་སྐྲ་ལོ་ནི་སྐྲ་ཤད་ཅིག་གཏན་ནས་བརྒྱབ་མ་མྱོང་བ་ལྟར་
གོ་རིམ་གང་ཡང་མེད་པར་གཟེངས་འདུག ཁོང་ཚོའི་ངོ་གདོང་
ནི་གཡའ་ཆགས་པའི་སླ་ང་ཞིག་དང་འདྲ་བར་མདོག་གཞན་ཞིག་
གིས་གཡོགས་ཡོད་པ་ལྟར་མིའི་ཤ་མདོག་ལྟ་བུ་ཞིག་མཐོང་རྒྱུ་མེད་
ནའང་འཛུམ་མདངས་ཡང་ཡང་སྟོན་པ་དེས་བྱམས་སེམས་ཀྱི་
ཉམས་ཅུང་ཙམ་མཚོན་ཐུབ་ཅེས་བཤད་ཆོག་ལ་མི་རིགས་རང་གི་
མི་ཡིན་པའི་ཡིད་ཆེས་ཀྱང་ཟུར་ཙམ་རྙེད་ཐུབ། ཁོང་ཚོ་གསུམ་གྱི་
གོན་པ་གྱོན་སྟངས་ནི་མཚེས་མ་བཞིན་ཤིན་ཏུ་འདྲ་བས་ཇོ་བསོད་
ནམས་ཀྱིས་གཅིག་ནས་གཅིག་ལ་ཡང་ཡང་བལྟས། ལྟད་མོ་ལྟ་
མཁན་དེས་ཇོ་བསོད་ནམས་ཀྱི་ལྷམ་ལ་ཐེངས་ཤིག་བལྟས་རྗེས་
རོགས་པ་གཉིས་ཀྱི་རྣ་རྩེ་རུ་ཤབ་ཤུབ་ཅིག་བཤད། ཁོང་ཚོའི་མ་
ཅང་རྡེའུ་ཡར་ལེན་སྟངས་དང་མར་གཡུག་སྟངས་ལས་མགྲོན་པོ་
གསར་བ་དང་ཉམས་མྱོང་མེད་པ་ལྟར་གྱི་སྣང་བ་གང་ཡང་སྤྲད་
ཀྱི་མེད་ནའང་། གཅིག་ལས་གཅིག་ལ་མིག་ཟུང་གིས་ལྟ་སྟངས་
194



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དང་མིག་འབྲས་འགུལ་སྟངས་ལས་མི་ཚང་མའི་སེམས་ལ་དྲི་
རྟགས་གང་མང་ཞིག་བཀོད་ཡོད། ཇོ་བསོད་ནམས་ལ་མཚོན་
ནའང་ཁོང་ཚོའི་མིག་ནང་ལ་ལྟ་ཐེངས་རེར་འཇིགས་སྣང་གི་ཚོར་
བ་ཞིག་ཀྱང་སྐྱེས་ཡོང་བ་ནི་སྒོར་ལྔ་བརྒྱ་ལ་གཤོག་པ་ཐོགས་ཏེ་མྱུར་
དུ་འཕུར་མི་འགྲོའམ་སྙམ་པས་རེད། །
དོན་གྲུབ་དུས་ལྟར་སླེབས་བྱུང༌། ཁ་སང་བཞིན་སྦི་རག་
ཤོག་སྒམ་གང་སྦག་སྦག་གི་སྒང་ལ་བཞག་སྟེ་སླེབས་བྱུང་། ཁོང་
གི་སྦག་སྦག་ནི་ས་ཆ་དེའི་སྦག་སྦག་ཁྲོད་ནས་གོང་ཆེ་ཤོས་དང་
གསར་ཤོས་ཡིན་པས་ཁོང་གང་ལ་ཡོད་ན་དེར་སྦག་སྦག་ཀྱང་ཡོད།
ཁོང་ཡོང་དུས་ཇོ་བསོད་ནམས་ཀྱི་མདུན་ན་སྒོར་ཆིག་སྟོང་ཡོད་
པས་སྐུ་མགྲོན་གསར་བ་ཚོ་ནི་དངོས་གནས་སྤྱང་ཚང་སྒོ་ལ་སླེབས་
པའི་ལུ་གུ་རེད་སྙམ་ཡོད། །
“ཇོ་བསོད་ནམས། མགྲོན་པོ་གསར་བ་ཚོའི་ལག་ནས་
དངུལ་བླངས་ན་འགྲིག་གི་རེད་འོན་ཀྱང་ཁ་སྐོམ་པ་འཇོག་སྲོལ་
ཞིག་ག་ལ་ཡོད།” དོན་གྲུབ་ཀྱིས་མི་རེ་རེ་ལ་སྦི་རག་ཤེལ་དམ་རེ་
རེ་སྤྲོད་བཞིན་བཤད། དོན་གྲུབ་ལ་མཚོན་ན་མཱ་ཅང་ཁྲོད་ནས་
རྒྱལ་བར་བྱེད་པའི་ཐབས་ལམ་ཡག་ཤོས་ནི་རྩེད་རོགས་ཚོ་ར་བཟི་
195



བག་མེད་སྒང་།
རུ་འཇུག་རྒྱུ་དེ་རེད། ན་ནིང་མཱ་ཅང་རྒྱན་འཛུགས་ཁྲོད་ནས་རང་
གི་བཟའ་ཟླའང་གཟའ་འཁོར་གཅིག་ལ་གཞན་ལ་གཡར་དགོས་
བྱུང་བ་རེད། སྐབས་དེ་ནས་བཟུང་ཁོང་གིས་སྦི་རག་གི་ཐབས་
ལམ་ལ་བརྟེན་ནས་ཤ་འཁོན་རྩོད་མྱོང་། ཐབས་ལམ་འདིའི་ཁྲོད་
ནས་གཞན་གྱི་བཟའ་ཟླ་རང་ལ་དབང་བར་བྱེད་པའི་རྒྱལ་ཁ་མ་
ཐོབ་ནའང་ཕམ་ཁ་གཏན་ནས་འཁུར་མ་མྱོང་བས་སྦི་རག་གི་
ཕྱོགས་ལ་ཁོང་གིས་སེར་སྣ་གཏན་ནས་མི་བྱེད།
ཇོ་བསོད་ནམས་ཀྱིས་སྐུ་མགྲོན་གསར་བ་ཚོའི་མིག་ཟུང་
ལས་ཅི་ཞིག་རྟོགས་ཀྱི་ཡོད་པ་བཞིན་ཡང་ཡང་ལྟ་ལ་སྦི་རག་འཐུང་
བ་དང་བསྟུན་ནས་སྔར་ལས་ཀྱང་ཞིབ་ཚགས་པོས་ཡང་ཡང་ལྟ།
ལྟ་བཞིན་ལྟ་བཞིན་ལྟས་ངན་པ་ཞིག་མཐོང་བ་དང་འདྲ་བར་དུས་
སྐད་ཅིག་མ་ཞིག་ལ་མདུན་གྱི་སྒོར་མོ་ཤོར་སོང་།
“སྤོ་སྤོ་ལགས། མ་འདང་ན་ལྷམ་དེ་སྤྲད་ན་འགྲིག་གི་
རེད།” སྐུ་མགྲོན་གསར་བ་ཚོའི་གྲས་ཀྱི་གཅིག་ནས་ཇོ་བསོད་
ནམས་ཀྱིས་ལྷམ་ལ་མཛུབ་མོ་བཙུགས་ཏེ་བཤད།
“ལྷམ་སྤྲད་ན་ང་ཇི་ལྟར་འགྲོ་དགོས།” ཇོ་བསོད་ནམས་
ཐབས་གཞན་མེད་པ་ཤེས་ཀྱང་ལྷམ་སྤྲད་འདོད་མེད་པས་དོན་
གྲུབ་ཀྱིས་གདོང་ལ་ལྟ་ཙམ་བྱས།
“ཁོང་གིས་རང་གི་ཡིད་འཕྲོག་ལྷ་མོའང་གཞན་ལ་གཡར་
196



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བ་རེད། ཁྱེད་ཀྱིས་ལྷམ་ཆ་གཅིག་ལ་དེ་འདྲའི་གཅེས་རིན་ཡོད་
དམ། མ་གཞི་ནས་དེ་རིང་འདིར་འཛོམས་པ་ཚང་མ་ཕོ་ཁྱོ་ཀ་ཤ་
སྟག་རེད།” སྐུ་མགྲོན་གསར་བ་གསུམ་པོའི་ངོ་གདོང་དམར་པོ་
རུ་གྱུར་ནས་ཡར་ལངས་སོང་། ཇོ་བསོད་ནམས་ཐར་ས་མེད་པ་
ཤེས་པས་ཡིད་ཧ་ཅང་ཕངས་པའི་ངང་ལྷམ་ཕུད།
“བཞུགས་དང་། ད་དུང་ལྷོད་ལྷོད་བྱོས།” དོན་གྲུབ་ལ་
མཚོན་ན་སྐུ་མགྲོན་གསུམ་གྱི་ངོ་གདོང་དམར་པོར་གྱུར་བ་ནི་རང་
གི་གོ་སྐབས་ལེགས་ཤོས་ཤིག་ཏུ་མཐོང་གི་ཡོད་པས་ཡང་བསྐྱར་སྦེ་
རག་རེ་རེ་བྱིན་ཏེ་མུ་མཐུད་རྩེད་པའི་གྲ་སྒྲིག་བྱས།
ཆུ་ཚོད་གཅིག་དང་ཕྱེད་ཀ་ཙམ་གྱི་རྗེས་ནས་དོན་གྲུབ་ལ་
སྒོར་སུམ་ཁྲི་ཐོབ་འདུག ཁོང་ལ་མཚོན་ན་མིག་རྡེབ་ཐེངས་ཙམ་
ཡིན་པས་འཆར་གཞི་ལེགས་འགྲུབ་བྱུང་བ་ཞིག་ལ་རྩིས་ཏེ་ཡང་
བསྐྱར་སྦི་རག་ཤེལ་དམ་གཅིག་རེ་སྤྲད། འོན་ཀྱང་སྐུ་མགྲོན་
གསར་བ་གསུམ་གྱི་རྒྱུ་སྟོབས་ཇེ་ཆེ་ནས་ཇེ་ཆེ་རེད་ལ་མིག་གི་
འགུལ་སྟངས་དང་མིག་འབྲས་འཁོར་སྟངས་ཀྱང་ཇེ་མགྱོགས་
རེད།
སྐྱ་རེངས་ཤར་དུས། དོན་གྲུབ་གཉིད་སྟུག་པོ་ཞིག་ལས་
སད་པ་བཞིན་ལག་པས་ཁུག་མ་ཡོད་ཚད་བསྔོགས་ཀྱང་སྒོར་རྡོག་
གཅིག་ཀྱང་མ་རྙེད་པས། ཡིད་མ་ཆེས་པའི་མིག་གིས་གང་སར་
197



བག་མེད་སྒང་།
བལྟས།
“སྒོར་རྐྱང་མེད་ན་སྦག་སྦག་བྱིན་ནའང་ཆོག”
“ངས་ད་དུང་མཚམས་མི་འཇོག ད་དུང་ཉི་མ་ཤར་བར་
དུས་ཚོད་གསུམ་འདུག” དོན་གྲུབ་ཀྱིས་རང་ཉིད་ཕམ་ཁ་འཁུར་
བར་ངོས་ལེན་གཏན་ནས་བྱེད་ཐུབ་ཀྱི་མི་འདུག་ལ་ཤོར་ཟིན་པའི་
སྒོར་རྡོག་དང་སྦག་སྦག་ཀྱང་བདག་པོ་ལ་ཐོབ་དགོས་པའི་རེ་བ་
ཞིག་གིས་སྒམ་བརླིང་གི་རྣམ་འགྱུར་ཨུ་ཚུགས་ཀྱིས་བཟུང་།
“གལ་སྲིད་ཤོར་ན་་་་་་་་་”
“སེམས་ཁྲལ་མེད། འདི་དག་གིས་ཁྱེད་ཅག་ལ་ལམ་
འཇུག་བྱ་ཆོག” དོན་གྲུབ་ཀྱིས་ཐེ་ཚོམ་མེད་པར་སྐེའི་གསེར་ཐག་
དང་ལག་གི་མཛུབ་དཀྲིས་སྟོན།
ཉི་རྩེ་རི་ལ་ཤར་དུས་ཇོ་བསོད་ནམས་ཁྱིམ་ལ་སླེབས། སྙིང་
ནད་པ་ཡིན་པའི་རང་གི་བཟའ་ཟླ་ཁྱིམ་མཚེས་ཁ་ཤས་ཀྱིས་བར་
བཀྱགས་བྱས་ཏེ་ཕྱིར་ལ་ཡོང་བ་དང་སྟབས་འཁེལ། ཁོང་གཉིད་
ལས་སད་པ་ལྟར་བཟའ་ཟླ་ལ་འཐམས་ཀྱང་དྲན་པ་གང་ཡང་མི་
འདུག །
“སྨན་ཁང་དུ་ཁྲིད་དེ་བརྟག་དཔྱད་བྱེད་ན་རེ་བ་ཡོད་རྒྱུ་
198



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
རེད།” ཁྱིམ་མཚེས་ཚོས་ཁོང་ལ་རྣམ་འགྱུར་ལེགས་པོ་གང་ཡང་
མི་སྟོན་པར་ནད་པ་སྣུམ་འཁོར་ཞིག་ལ་བཞག འོན་ཀྱང་སྐད་ཆ་
འདི་ནི་སེམས་གཏམ་ངོ་མ་རེད། ཇོ་བསོད་ནམས་ཀྱིས་སྨན་རིན་
གྲ་སྒྲིག་བྱེད་ཆེད་དོན་གྲུབ་འཚོལ་དུ་སོང་།
“དེ་རིང་ཁྱེད་རང་ཡོང་ས་ནོར་བ་རེད། ད་སྐབས་ང་ལ་
གང་ཡང་མེད། ཐ་ན་རང་གི་བཟའ་ཟླ་སྨན་ཁང་དུ་ཁྲིད་དགོས་
རུང་ཐབས་མི་འདུག དེ་རིང་ནས་ངའི་རེ་བ་བརླགས་སོང་ལ་རྨི་
ལམ་ཡང་ཡལ་སོང་།” དོན་གྲུབ་ཀྱིས་སྒམ་བརླིང་གི་རྣམ་འགྱུར་
ཡོངས་སུ་ཤོར་འདུག་ལ། ཐ་ན་སྐད་ངག་ཀྱང་འདར་གྱི་འདུག ཇོ་
བསོད་ནམས་ཅུང་ཡིད་མ་ཆེས་པར་སྐེ་བསྲིངས་ཏེ་དོན་གྲུབ་ཚང་
གི་ཁྱིམ་ལ་ཡར་ལྟ་དུས་དོན་གྲུབ་ཀྱི་བཟའ་ཟླ་ཉལ་ཁྲིའི་སྟེང་ན་ཉལ་
འདུག ཁྲག་གི་ཐིགས་པ་རེ་རེ་ན་ཟུག་དང་སྐྱོ་གདངས་རེ་རེ་དང་
འགྲོགས་ནས་ཉལ་ཁྲིའི་འོག་ལ་མར་འབབ་ཀྱི་འདུག་ལ། ཕྱིར་
འཁོར་ནས་དོན་གྲུབ་ལ་བལྟ་དུས་གསེར་གྱི་སྐེ་ཐག་དང་མཛུབ་
དཀྲིས་སོགས་གང་ཡང་མེད་པར་ནམ་རྒྱུན་ཧ་ཅང་རྒྱུ་ཉམས་ཅན་
དང་ཕོ་ཉམས་ཅན་གྱི་དོན་གྲུབ་རེད་ཟེར་ན་ཡིད་མི་ཆེས། སྐབས་
དེར་ཇོ་བསོད་ནམས་ཀྱིས་མདང་ནུབ་ཀྱི་བྱུང་བ་རེ་རེ་ལ་ཕྱིར་
དྲན་བྱེད་ཀྱི་འདུག་ལ། དོན་གྲུབ་ཀྱིས་ཀྱང་ཁ་སང་བཟའ་ཟླས་
བཤད་པའི་སྐད་ཆ་དག་ལ་ཕྱིར་དྲན་བྱེད་ཀྱི་འདུག
199



བག་མེད་སྒང་།
“དེ་རིང་གང་འདྲ་འདུག” ཁ་སང་དོན་གྲུབ་ཁྱིམ་ལ་
སླེབས་དུས་བཟའ་ཟླ་ལངས་མ་ཐག་རེད་ལ་སྐད་ཆ་ཚིག་གཅིག་
ཀྱང་བཤད་ཀྱི་མི་འདུག
“དེ་རིང་གང་འདྲ་འདུག ངའི་བུ་བདེ་མོ་རེད་དམ།”
དོན་གྲུབ་ཀྱིས་བཟའ་ཟླའི་གྲོད་ཁོག་ལ་ལག་པ་འཆང་ཙམ་གྱིས་
བསྐྱར་འདྲི་བྱས་ཀྱང་བཟའ་ཟླས་རང་གི་གྲོད་ཁོག་སྐྱོར་ཏེ་རྐུབ་
སྟེགས་ཤིག་ཏུ་སྡོད་ཐབས་བྱེད་པ་ལས་ཁོང་ལ་ཚིག་ལན་གཅིག་
ཀྱང་མ་བྱིན།
“ཁྱེད་རང་ཁོང་ཁྲོ་ལངས་ཡོད་པ་འདྲ། སེམས་པ་ལྷོད་
ལྷོད་མ་བྱས་ན་གྲོད་ཁོག་ནང་གི་བུ་ལའང་གནོད་པ་ཡོང་ངེས་པས་
ཁོང་ཁྲོ་མ་ལངས་ན་མི་ཆོག་གམ།” དོན་གྲུབ་ཀྱིས་ཧ་ཅང་སྒམ་
བརླིང་གིས་སྐད་ཆ་བཤད་ཁུལ་བྱེད་ཀྱི་ཡོད་ནའང་བཟའ་ཟླས་
ཚིག་གཅིག་ཀྱང་མ་བཤད།
“འོ། ད་ཤེས་སོང་། ང་ཁྱིམ་ལ་ཡོང་ན་ཁྱེད་ཀྱི་སེམས་ཁ་
དཀྲུགས་ཀྱི་ཡོད་འདྲ” དོན་གྲུབ་ཀྱིས་བཟའ་ཟླའི་མདུན་ནས་
བསམ་བློ་ཞིག་བཏང་བ་དང་ཁ་གཞན་ཞིག་ལ་གཡར་ཏེ་ཁྲུས་ཁང་
དུ་སོང་།
“མ་འགྲོ་དང་།” དོན་གྲུབ་ཀྱིས་མགོ་ལུས་གཙང་མ་ཞིག་
བཀྲུས་པ་དང་གྱོན་ཆས་ཆ་ཚང་གསར་བ་གོན་ཏེ་སྒོར་བུད་པ་དང་
200



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བཟའ་ཟླས་བོས།
“དོན་དག་འདྲ་བྱུང་ན་ཁ་པར་གཏོང་ཤོག” ཁོང་ཕྱིར་
འཁོར་ཏེ་སྨུག་སྒམ་ལྟ་བའི་ཁ་པར་དེ་བཟའ་ཟླའི་ལག་ཏུ་འཇོག་
ཞོར་བཤད།
“་དོན་གྲུབ། ངས་ཁྱེད་ལ་ཞུ་བ་ཞུ། ཁྱེད་མ་སོང་ན་མི་ཆོག་
གམ། ངའི་ལུས་པོ་མི་བདེ་བ་མ་ཟད་བྱིས་པ་སྐྱེས་པའི་ཟླ་བའང་
ཚང་འདུག་པས་ངའི་སེམས་མི་བདེ། ཐབ་ཚང་ནང་ན་ཟ་འདོད་
ཅན་གྱི་ཟ་མ་གང་ཡང་མི་འདུག་ལ་རླངས་རྫས་ཀྱང་རྫོགས་སོང་
བས་་་་་་”
“སེམས་ཁྲལ་མ་བྱེད། མདང་ནུབ་ཡོང་སྒོ་བཟང་བས་
ངས་ཟ་ཁང་ཞིག་ལ་བཤད་དེ་མི་རིང་བར་ཁྱེད་ལ་ཟ་མ་སྐྱེལ་
མཁན་ཞིག་གཏོང་གི་ཡིན། སེམས་ལྷོད་ལྷོད་སྡོད།”
“དོན་གྲུབ་ཁྱོད་མ་འགྲོ་དང་། མ་འགྲོ་དང་ངས་ཁྱེད་ལ་
ཞུ་བ་བྱེད། ཁྱེད་ཀྱིས་ང་སྨན་ཁང་ཞིག་ཏུ་ཁྲིད་དེ་བརྟག་དཔྱད་
ཅིག་གཏོང་ཐུབ་ན་མ་གཏོགས་ངའི་སེམས་པ་ལྷོད་ལ་འབབ་
ཐབས་མི་འདུག མདང་ནུབ་ཀྱི་རྨི་ལམ་མི་བཟང་ལ་དེ་རིང་སྔ་
དྲོ་ནས་སྙིང་གི་འཕར་ལྡིང་ཇེ་མགྱོགས་སུ་སོང་འདུག་པས་
དབུགས་གཏོང་ལེན་ལའང་དཀའ་ངལ་འདུག ཕལ་ཆེར་བྱིས་པ་
སྐྱེས་རྒྱུ་ཡིན་པ་འདྲ། དེ་མིན་ན་དོན་དག་ཅིག་འབྱུང་རྒྱུ་ཡིན་པ་
201



བག་མེད་སྒང་།
འདྲ།” དོན་གྲུབ་ཀྱི་བཟའ་ཟླས་དོན་གྲུབ་ཀྱི་པུས་མོར་འཐམས་
ཏེ་ཞུ་བ་བྱས། །
“ཁྱོད་སྡོད་དང་ང་དུས་ཚོད་གཅིག་ལས་མི་འགོར། ”
“ངས་ཁྱེད་ལ་ཞུ་བ་འཐེན། ལོ་འདི་འདྲ་ཞིག་ལ་བཟའ་
ཚང་ཡིན་པའི་ངོ་ལ་བལྟས་ཏེ་དེ་རིང་གཅིག་པོ་མ་འགྲོ་རོགས།
གཞན་ཕྲུ་གུ་བདེ་ལེགས་སུ་སྐྱེས་རྗེས་ངས་ཁྱེད་རང་བཀག་མི་ཐུབ་
པ་བཞིན་འགོག་རྩིས་ཀྱང་མེད།”
“ཁྱོད་སྡོད་དང་། ང་ལམ་སང་ཡོང་ངེས།”
“མ་འགྲོ་དང་ངས་ཁྱེད་ལ་ཞུ་བ་བྱེད” བཟའ་ཟླས་དོན་
གྲུབ་ཀྱི་རྐང་བར་ཤུགས་གང་ཡོད་ཀྱིས་འཐམས་པ་དང་ཁོང་ཕྱིར་
དྲན་ལས་སད།
དོན་གྲུབ་ཀྱིས་ཇོ་བསོད་ནམས་བཙལ་ཏེ་སེམས་གསོའི་ཁ་
བརྡ་ཞིག་བྱེད་དུ་ཡོང་བ་ན། ཇོ་བསོད་ནམས་ཀྱིས་དབུགས་ཆད་
མ་ཐག་པའི་བཟའ་ཟླའི་བེམ་པོ་ལ་འཐམས་ནས་ངུ་ཤུམ་བྱེད་
བཞིན་པ་དང་སྟབས་འཁེལ།
“མིག་ཕྱེས་དང་། དེ་རིང་ནས་ང་མཱ་ཅང་རྩེད་བར་གཏན་
ནས་མི་འགྲོ།” ཞེས་བཟའ་ཟླ་ལ་འཐམས་ཏེ་སྐད་ཤུགས་གང་ཡོད་
ཀྱིས་བོས་ཀྱང་ཨ་ལན་མ་བྱུང༌།
202



ཁ་བརྡ།
ཆར་སྨུག་གིས་གཡོགས་པའི་རྡ་སའི་རི་གྲོང་ནི་ཐག་རིང་
ནས་བལྟས་ཚེ་རི་རྒྱུད་ཅིག་ལས་ཅི་ཡང་མི་མཐོང་མོད། འོན་ཀྱང་
ཁ་སེམས་མཐུན་པའི་བུད་མེད་གཉིས་ཀྱི་སྐད་ཆ་རི་རྒྱུད་ལས་
བརྒལ་ཏེ། འཇིག་རྟེན་གཞན་ཞིག་ཏུ་འཕུར་གྱིན་འདུག དག་ཞིང་
གཞན་ཞིག་ལ་སྨོན་གྱིན་འདུག
“ཁྱེད་ཀྱིས་ཕྱི་རྒྱལ་བ་ཞིག་དང་གཉེན་སྒྲིག་བྱེད་དོན་ཅི་
ཡིན།” རཱ་ནའེ་ཡིས་དྲིས། །
“ཁྱེད་ཀྱིས་དངོས་གནས་ཤེས་འདོད་ཡོད་དམ།” ཟླ་སྒྲོན་
གྱིས་གཟབ་ནན་གྱིས་ལན་བཏབ།
“ཡོད། ངས་དངོས་གནས་ཤེས་ན་འདོད།”
“དྲང་པོ་བཤད་ན། ང་ཐོག་མར་རྒྱ་གར་དུ་འབྱོར་དུས།
སྤྱི་སྤྱོད་རླངས་འཁོར་གྱི་ཕྱོགས་གཅིག་གི་རྐུབ་སྟེགས་རེ་རེའི་རྒྱབ་
ཏུ་སྐུ་ལྕམ་མ་ཞེས་བྲིས་འདུག དེའི་རྒྱུ་མཚན་དྲིས་པར་བུད་མེད་
203



ཁ་བརྡ།
ལ་ཆེད་དུ་གྲ་སྒྲིག་བྱེད་པའི་རྐུབ་སྟེགས་རེད་ཟེར། རྒྱ་གར་སྤྱི་
ཚོགས་སུ་བུད་མེད་ལ་བརྩི་མཐོང་འདི་འདྲ་ཡོད་པ་ངའི་རྨི་ལམ་
དུའང་འཁོར་མ་མྱོང་བས་ཡིད་སྨོན་སྐྱེས་དགོས་བྱུང་། དུས་དེར་
ང་ཚོའི་བོད་པའི་སྤྱི་ཚོགས་ཀྱི་བུད་མེད་རྣམས་ལ་བསམ་བློའི་རང་
དབང་ཅུང་ཙམ་ཡོད་ན་ངས་ཀྱང་མ་བུ་ཁ་བྲལ་གྱི་སྡུག་བསྔལ་འདི་
མྱོང་མི་དགོས་སྙམ།” །
“ཁྱེད་རང་ཕྱི་རྒྱལ་བ་ཞིག་དང་གཉེན་སྒྲིག་དོན་ནི་བོད་
ཀྱི་བུད་མེད་ཚོའི་ལས་དབང་དང་འབྲེལ་བ་ཡོད་པ་འདྲ།”
“རེད་ཡ། ཉིན་ཞིག་ང་རྒྱ་གར་སྤྱི་སྤྱོད་རླངས་འཁོར་ཞིག་
ཏུ་འགྲོ་དུས་འཚང་ཁ་ཤིན་ཏུ་ཆེ། གཡོན་ཕྱོགས་རྐུབ་སྟེགས་ལས་
ཕོ་གསར་ཚོ་ཡར་ལངས་ཏེ་བུད་མེད་ཚོར་འདུག་སྟེགས་སྤྲོད་ཀྱི་
འདུག ཉིན་དེར་ངས་མང་པོ་ཞིག་ལ་བསམ་བློ་གཏོང་དགོས་བྱུང་།
བུད་མེད་ལ་ཆེད་དུ་འདི་ལྟར་བྱེད་མ་ཐུབ་ནའང་བུད་མེད་ལ་
མཐོང་ཆུང་བྱེད་པའི་སྲོལ་དེ་མེད་ན་དགའ་བ་ལའང་སྙམ་མྱོང་།”
ཟླ་སྒྲོན་གྱིས་སྐད་ཆ་བཤད་མ་ཐག་མིག་ཟུང་བཙུམས་སོང་། ཕལ་
ཆེར་སྐད་ཆའི་བརྒྱུད་རིམ་ཞིག་ལ་བསམ་བློ་གཏོང་གི་ཡོད་པ་འདྲ།
“དེ་ནི་ཕྱོགས་ཆུང་ཆུང་ཞིག་རེད། ཁྱེད་ཀྱིས་ང་ཚོའི་རྒྱ་
གར་སྤྱི་ཚོགས་ཀྱི་དོན་དངོས་གནས་སྟངས་ཅི་ཡང་ཤེས་ཀྱི་མེད་
པ་འདྲ། ང་ཚོའི་ཁྱིམ་ཚང་ཞིག་ལ་བུ་མོ་ཞིག་སྐྱེས་པ་ནས་བཟུང་
204



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཁྱིམ་ཚང་དེའི་མགོར་བུ་ལོན་ཆེན་པོ་ཞིག་བཀལ་བ་དང་འདྲ་བར་
ཚང་མས་སེམས་ཁྲལ་བྱེད་ལ། བུ་མོ་སྐྱེས་མཁན་གྱི་ཨ་མ་དེ་ནི་ཉེས་
ཅན་པ་ཞིག་དང་འདྲ་བར་སུས་ཀྱང་བཀྲ་ཤིས་པ་ཞིག་ལ་མི་རྩི།
ཉིན་དེ་ནས་བཟུང་བཟའ་མི་འཆམ་མཐུན་གྱི་དཔུང་རྡང་ཡུན་
གྱིས་ལྷོད་འགྲོ་ལ། བུ་མོ་དེའི་ཕ་མ་གཉིས་ཀྱི་བརྩེ་དུང་ཡང་རང་
དབང་ན་མེད་པ་ལྟར་ངོ་བོ་གཞན་ཞིག་ལ་འགྱུར་འགྲོ།” རཱ་ནའེ་
ཡིས་ངོ་གདོང་ལ་བློ་ཕམ་ཆེན་པོ་ཡོད་པའི་ཉམས་ཤིག་འདུག
“འོ་ན་ཁྱིམ་ཚང་ཞིག་ལ་བུ་ཞིག་སྐྱེས་ན།”
“གལ་ཏེ་ཁྱིམ་ཚང་ཞིག་ལ་བུ་ཞིག་སྐྱེས་ན། བུ་དེ་ནི་ལྷ་ཡིས་
དངོས་གྲུབ་ཅིག་ལ་རྩིས་ཏེ་ཁྱིམ་ཚང་དེའི་རིན་ཆེན་ནོར་བུ་རུ་གྱུར་
བ་རེད། མ་ཟད་ཁྱིམ་ཚང་དེའི་འཚོ་བ་འཕེལ་རྒྱས་ཀྱི་ལམ་དུ་
བསྐྱོད་པར་རྩི་ལ། བཟའ་མི་འཆམ་མཐུན་གྱི་དཔུང་རྡང་ཇེ་དམ་
ནས་ཇེ་དམ་ལ་འགྲོ། ཉིན་དེ་ནས་བཟུང་བུ་དེ་སྐྱེས་མཁན་གྱི་ཨ་
མ་ཡང་བུད་མེད་རང་ག་བ་ཞིག་གི་མཐོང་ནས་ལྡབ་འགྱུར་གྱི་
འཕར་ཏེ་བསམ་བློའི་རང་དབང་གང་འཚམ་ཞིག་ཐོབ་ཀྱི་ཡོད།”
“ཁྱེད་ཀྱིས་བཤད་པར་བལྟས་ན་བོད་ཀྱི་བུད་མེད་དང་
རྒྱ་གར་བུད་མེད་གཉིས་ཀྱི་ལས་དབང་གཅིག་པ་རེད་ཟེར་གྱི་ཡོད་
དམ།” ཟླ་སྒྲོན་གྱིས་བསམ་བློ་གཞན་ཞིག་འཁོར་བ་ལྟར་གློ་བུར་
གྱིས་དྲིས།
205



ཁ་བརྡ།
“ངས་ནམ་རྒྱུན་ཁོར་ཡུག་འདིའི་བོད་ཀྱི་བུད་མེད་དག་
དང་འབྲེལ་འདྲིས་བྱེད་ཀྱི་ཡོད། བོད་ཀྱི་བུད་མེད་ཚོའི་བསམ་བློའི་
རང་དབང་ནི་རྒྱ་གར་བུད་མེད་ཚོ་ལས་ལྡབ་འགྱུར་གྱི་བཟང་བར་
སྙམ། ཁྱེད་ཅག་ལ་བརྩེ་དུང་གི་རང་དབང་ཡོད། དེ་ནི་མི་ཚེ་འདིའི་
བདེ་སྐྱིད་ཆེ་ཤོས་ཤིག་ལ་རྩི་ཆོག་གི་རེད། ཁྱེད་ཅག་གིས་བུ་ཕྲུག་
ཕོ་མོ་གང་འདྲ་ཞིག་སྐྱེས་ཀྱང་ཨ་མ་ཞིག་གི་ངོས་ནས་འདྲ་མཉམ་
གྱི་བྱམས་སྐྱོང་བྱེད་པའི་ཐོབ་ཐང་ཡོད། དེ་ནི་མི་ཞིག་གི་མི་ཚེ་བློ་
བདེ་བག་ཕེབས་ངང་སྐྱེལ་བའི་རྩ་བའི་གོ་རིམ་རེད།”
“དེ་ནི་འདི་ཕྱོགས་ཀྱི་ཁོར་ཡུག་ཆུང་ཆུང་ཞིག་གི་གནས་
ཚུལ་རེད། དེའང་ང་ཚོ་བཙན་བྱོལ་དུ་ཡོང་བ་ནས་བཟུང་གོ་
རྟོགས་ཅུང་སད་པས་རེད། ཁྱེད་ཀྱིས་ང་ཚོའི་བོད་ནང་གི་བུད་
མེད་ཚོའི་ལས་དབང་ལ་རྒྱུས་ལོན་གང་ཡང་བྱས་མི་འདུག” ཟླ་
སྒྲོན་གྱིས་གང་མང་ཞིག་བཤད་འདོད་ཡོད་པ་འདྲ། མཆི་མ་མིད་
ཙམ་གྱིས་ཅི་ཞིག་བཤད་རྩིས་ཀྱིས་མགྲིན་པ་ཡང་ཡང་སངས།།
“ངས་བོད་ཀྱི་བུད་མེད་གང་མང་ཞིག་ངོ་ཤེས་ཀྱི་ཡོད།
འོན་ཀྱང་ཁོང་ཚོས་བོད་ནང་གི་བུད་མེད་ཚོའི་གནས་སྟངས་
བཤད་མ་མྱོང་བས་ང་ལ་རྒྱུས་ལོན་མེད། ངས་ད་བར་འདིར་ཡོད་
པའི་བོད་ཀྱི་བུད་མེད་ཚོ་དང་བོད་ནང་གི་བོད་ཀྱི་བུད་མེད་ཚོའི་
བསམ་བློའི་རང་དབང་དེ་གཅིག་མཚུངས་ཤིག་ལ་ངོས་འཛིན་
206



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བྱེད་ཀྱི་ཡོད། དེ་རིང་ཁྱེད་ཀྱིས་ང་ལ་ཤེས་བྱ་གསར་བ་ཞིག་འཆད་
རྒྱུ་ཡིན་པ་འདྲ།” རཱ་ནའེ་ཡིས་ཧ་ཅང་ཉན་འདོད་ཀྱིས་ཟླ་སྒྲོན་གྱི་
ངོ་ལ་ཅེར་འདུག །
“འོ་ན་ངས་ཁྱེད་ལ་བཤད། ང་ཆུང་དུས་སློབ་གྲྭར་སོང་
མྱོང་ལ་སློབ་སྦྱོང་གི་ཕྱོགས་ནས་བཟང་ཤོས་ཀྱི་གྲས་ན་ཡོད།
སྐབས་དེར་ང་ཚོའི་འཛིན་གྲྭར་སློབ་གྲོགས་ཕོ་༡༨ དང་བུ་མོ་
༢༢ཡོད། ང་ལོ་རིམ་དྲུག་པར་སླེབས་དུས་བུད་མེད་༨ལས་གཞན་
ཚང་མ་ཞིང་ལས་སློབ་ཏུ་ཁྲིད་སོང་།”
“སུས་ཁྲིད་སོང་།”
“ཁོ་མོ་ཚོའི་ཕ་མས་ཁྲིད་སོང་།”
“ཅིའི་ཕྱིར།”
“ཁོང་ཚོས་བཤད་ན་བུ་མོ་ཞིག་གིས་ཡི་གེ་སློབ་ན་བེད་
སྤྱོད་མེད་ཟེར། ཁོང་ཚོས་བཤད་ན་བུ་མོ་ཚོས་ཁྱིམ་ལས་དང་ཞིང་
ལས་ཀྱི་སྐོར་མ་ཤེས་ན་གནས་ཡུལ་མི་རྙེད་ཟེར། ཁོང་ཚོས་བཤད་
ན་བུ་མོ་ཞིག་སློབ་གྲྭར་མངགས་ན་སློབ་ཡོན་འཕྲོ་བརླག་ལས་གང་
ཡང་མིན་ཟེར། ཁོང་ཚོས་བཤད་ན་་་་་་”
“ཁྱེད་རང་ངུ་དོན་ཅི་རེད། མུ་མཐུད་ཤོད་དང་།” རྭ་
ནའེ་ཡིས་ཟླ་སྒྲོན་གྱིས་མིག་ཆུ་ཕྱིས།
“ངའང་ཁོང་ཚོའི་ནང་གི་གཅིག་ཡིན། ང་ལོ་རིམ་དྲུག་
207



ཁ་བརྡ།
པའི་སློབ་སྐབས་གཉིས་པར་སླེབས་དུས་སློབ་གྲྭར་མངགས་
མཚམས་བཞག་སོང་། ཕ་མ་གཉིས་དང་ཕུ་བོ་ཚོ་གྲོས་བྱས་ཏེ་ཐག་
བཅད་པ་ཡིན་ཟེར། སྐབས་དེར་ངའི་སེམས་ཀྱི་སྡུག་བསྔལ་དང་
སློབ་གྲྭར་མུ་མཐུད་འགྲོ་དགོས་པའི་འདུན་པ་གཉིས་ནི་རང་གི་
སྙིང་ཚལ་བར་གཤེགས་མཁན་གྱི་རལ་གྲི་ཞིག་དང་མཚུངས་པར་
ཉལ་སར་ལྷུང་སོང་། ཕྱིས་སུ་སློབ་གྲོགས་ཚོའི་སར་ནས་འཕྲིན་
ཡིག་འགའ་ཤས་འབྱོར་སོང་། ཁོང་ཚོའི་འཕྲིན་ཡིག་ཏུ་ལས་དབང་
ལ་ལྡོག་ཐབས་ཡོད་པ་མ་རེད་ཅེས་བྲིས་ཏེ་སེམས་གསོ་བྱས་འདུག
ང་ཡིད་གཏན་ནས་ཆེས་ཀྱི་མི་འདུག ལས་དབང་གིས་བུད་མེད་
ཁོ་ནར་བརྙས་བཅོས་བྱེད་དོན་ཅི།”
“མུ་མཐུད་ཤོད་དང་།”
“ཨ་མས་ང་ལ་ཟོ་བ་འཁུར་ཏེ་ཆུ་ལེན་ཚུལ་དང༌། སྟ་རེ་
ཁྱེར་ཏེ་ཤིང་འཐུ་ཚུལ། བཞོ་ཟེའུ་ཁྱེར་ཏེ་ནོར་བཞོ་ཚུལ། ཟོར་བ་
ཁྱེར་ཏེ་ཞིང་འབྲེག་ཚུལ་སོགས་རེ་རེ་བཞིན་བསླབས་བྱུང་། ཨ་ཕས་
ང་ལ་གནས་ཡུལ་ནས་སྒྱུག་པོ་སྒྱུག་མོ་སོགས་གཙོས་པའི་གནས་ཚང་
གི་ཁྱིམ་མི་རྣམས་ལྷ་བཞིན་བཀུར་དགོས་ཚུལ་བསླབས། རྨོ་རྨོ་ཡིས་
མནའ་མ་ཞིག་ལ་མཚོན་ན་ཁ་ཉུང་ཉུང་བྱེད་དགོས་པ་དང་ལས་ཀ་
མང་པོ་ལས་དགོས་ཚུལ་སོགས་རང་གི་མི་ཚེའི་བརྒྱུད་རིམ་དཔེ་རུ་
དྲངས་ནས་བཀའ་མངགས་གནང་བྱུང་།”
208



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁོང་ཚོས་གང་བསླབས་པ་དེ་ཁྱེད་ཀྱིས་ཤེས་ཀྱི་ཡོད་
དམ།”
“བོད་ཀྱི་བུད་མེད་ཅིག་ཡིན་ན་མི་ཤེས་ཟེར་ས་གཏན་
ནས་མེད་པར་ངེས་པར་དུ་ཤེས་དགོས། དེ་ནས་ལོ་གསར་ནང་
ཤ་ཚ་ཉེ་རིང་ཚང་མ་བོས་ཏེ་ང་གནས་ལ་སྐྱེལ་བ་རེད། བཀྲ་ཤིས་
པའི་ཁ་གཡང་གང་མང་དང་། དོན་གྲུབ་པའི་སྨོན་ཚིག་སྣ་ཚོགས་
ཀྱི་ཁྲོད་ནས་ང་ཆ་རྒྱུས་གང་ཡང་མེད་པའི་ཁྱིམ་ཚང་ཞིག་ཏུ་སྐྱེལ་
བྱུང་བ་དང་མཐོང་མ་མྱོང་བའི་ཁྱོ་བོ་ཞིག་གི་མདུན་དུ་བརྫངས་
བྱུང་།”
“ཁྱེད་ཀྱིས་ངོ་རྒོལ་བྱས་མེད་དམ།”
“ངོ་རྒོལ་བྱེད་ས་ཞིག་མེད། བོད་ཀྱི་བུད་མེད་ཅིག་ཡིན་
ན་དེ་ལས་ལྷག་པའི་ལམ་ཁ་ང་ཚོའི་ཁོར་ཡུག་ན་མེད། རུ་སྡེ་དཀྱིལ་
ནས་ལབ་གླེང་སྣ་ཚོགས་གོ་བྱུང་། ངའི་རིན་གོང་ནི་བུད་མེད་
གཞན་ཚོ་ལས་ལྡབ་འགྱུར་གྱི་མཐོ་ཚུལ་གླེང་། ངའི་རྒྱན་ཆ་ནི་བག་
མ་གཞན་ཚོ་ལས་ལྡབ་འགྱུར་གྱི་ཡག་ཚུལ་བཤད། ངའི་མག་པའང་
སྡེ་བ་དེའི་ནང་གི་ཕོ་ཉམས་ཆེ་ཤོས་དང་དཔའ་སྟོབས་ཆེ་ཤོས་ཤིག་
ཏུ་གླེང་བས། ཕ་མ་གཉིས་དང་ཕུ་ནུ་ཚོས་འགན་འཁུར་ཆེན་པོ་
ཞིག་འགྲུབ་པ་ལྟར་ང་རྒྱལ་སྐྱེས་ལ། ཤ་ཚ་ཉེ་རིང་ཚང་མའི་གདོང་
ན་ཡིད་ཚིམ་པའི་ཉམས་རེ་ཤར་ཡོད། འོན་ཀྱང་ཉིན་དེ་ནས་
209



ཁ་བརྡ།
བཟུང་ངའི་འགྲོ་འདུག་སྤྱོད་གསུམ་ལ་རང་དབང་གང་ཡང་མེད་
པ་ནི་བོད་ཁམས་ཡོངས་ཀྱི་བུད་མེད་ཚོ་དང་གཅིག་མཚུངས་རེད།
ངས་གཡོག་མོ་ཞིག་གི་ཚུལ་གྱིས་ཕྱི་ལས་ནང་ལས་རྣམས་ནམ་སྔ་
ལངས་དང་དགོང་འཕྱི་ཉལ་གྱིས་བྱས་མྱོང་། ངས་ངོ་ཤེས་མིན་
རྣམས་ལ་ཁ་བགད་འཛུམ་གྱིས་བསུས་མྱོང་།”
“ཁྱེད་ཀྱི་མག་པས་ཁྱེད་ལ་རོགས་རམ་མི་བྱེད་དམ།” རྭ་
ནའེ་ཡིས་དེ་ལྟར་འདྲི་ཚུལ་ལ་བལྟས་ནས་ཕལ་ཆེར་ཡིད་ཆེས་ཀྱི་
མེད་པ་འདྲ། །
“ང་ཚོའི་བོད་ཀྱི་མནའ་མ་ཞིག་ལ་མཚོན་ན་ཆ་རྐྱེན་གཅིག་
ལས་མེད། དེ་ནི་ལས་ཀ་འཇོན་དགོས་པ་དེ་རེད། དེའི་རྒྱུ་མཚན་
ནི་ཁྱིམ་ཚང་ཞིག་གི་ལས་ཀའི་འགན་ཚང་མ་མནའ་མ་དེས་འཁུར་
དགོས་པས་རེད། འོན་ཀྱང་དོན་དག་ཐག་གཅོད་ཀྱི་རང་དབང་
སྤུ་ཙམ་ཡང་མེད། ཐ་ན་དེའི་རིགས་ལ་སྐད་ཆའང་བཤད་དབང་
མེད།”
“ང་ཚོར་ལས་ཀ་གང་ཡོད་རུང་མག་པས་རོགས་རམ་
བྱེད་ངེས་རེད། དེ་ནི་ལྟ་ས་གཅིག་རེད། མུ་མཐུད་ཤོད་དང་།”
རཱ་ནའེ་ཡིས་མིག་ཟུང་ཡང་ཡང་རྡེབ་སྟེ་ཟླ་སྒྲོན་ལ་བལྟས་འདུག
“ལོ་གཅིག་གི་རྗེས་སུ་ང་ལ་བུ་ཞིག་སྐྱེས་བྱུང་། ངའི་ཕ་མ་
དང་གཉེན་ཉེ་རྣམས་སྔར་ལས་ཀྱང་དགའ་ཚོར་གྱིས་མྱོས་འདུག་
20



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཁོང་ཚོས་ཟེར་ན་ངས་གནས་གོ་ཆོད་འདུག་ཟེར། ཕྱིའི་སྡེ་མི་ཚང་
མས་ང་ལ་བཀྲ་ཤིས་ཁ་གཡང་རེ་བསྒྲགས། ཁོང་ཚོས་ཟེར་ན་ངས་
ཁྱིམ་ཚང་དེ་ནས་ཁྱིམ་ཐབ་འཛིན་ཐུབ་སོང་ཟེར། གནས་ཡུལ་
ཚང་གི་གཉེན་ཉེ་དག་གིས་ཀྱང་བཀྲ་ཤིས་བདེ་ལེགས་ཀྱི་ཁ་
བཏགས་བུ་ལ་སྒྲོན་བྱུང་། ཁོང་ཚོས་ཟེར་ན་ཉིན་དེ་ནས་བཟུང་
ང་ནི་ཁོང་ཚང་ནི་མི་ངོ་མར་གྱུར་བ་རེད་ཟེར།”
“དེ་ནས་བཟུང་ཁྱེད་རང་ཡང་ཁྱིམ་ཚང་དེའི་ཨ་མར་གྱུར་
སོང་བ་ཡིན་པས་རང་དབང་དང་ཐོབ་ཐང་གཏན་ནས་མེད་པ་
དེ་འདྲ་ཨེ་ཡིན།”
“ཁྱེད་ཀྱི་བསམ་ཚུལ་ལྟ་བུ་འཛིན་མཁན་གྱི་མི་གང་མང་
ཞིག་གིས་དེ་ལྟར་རེ་སྒུག་བྱེད་ཀྱི་ཡོད་ཀྱང་བསམ་ཡིད་ལས་འདས་
པའི་གནས་ཚུལ་གང་མང་བྱུང་གི་ཡོད།”
“གནས་ཚུལ་ཇི་འདྲ།”
“ཉིན་ཞིག ཁྱིམ་ལ་མགྲོན་པོ་འགའ་སླེབས་བྱུང་། སྔར་
མཐོང་མ་མྱོང་བའི་གསར་བུ་ཁ་ཤས་རེད། ངས་ཇ་བླུགས་པ་དང་
ཟ་མ་འདྲེན་པ་བཅས་རང་ནུས་གང་ཡོད་ཀྱིས་སྣེ་ལེན་བྱས་པ་
ཡིན། སྐྱུག་པོ་དང་སྒྱུག་མོས་ཟེར་ན་ཁོང་ཚོ་ནི་ངའི་མག་པའི་
མནའ་བཅད་ཡིན་པས་སྣེ་ལེན་གཟབ་རྒྱས་བྱོས་ཟེར། ངའི་མག་
པས་ཟེར་ན་ཁོང་ཚོ་ནི་གྲོགས་པོ་བློས་ཐུབ་ཡིན་པས་ཅི་ཟེར་ཁ་ལ་
211



ཁ་བརྡ།
ཉོན་ཟེར། དགོང་མོ་དེར་མགྲོན་པོ་ཚོས་ངའི་ཉལ་སའི་ནང་རྐང་
བ་བསྲིངས་པ་དང་ལག་པ་བརྐྱངས་པ་སོགས་ཆེད་དུ་རྩེད་བྱེད་
བྱས། ངས་སུ་ལའང་ཁ་ཡ་མ་བྱས་པར་ཡར་ལངས་ཏེ་གང་ཞིག་
ལ་འགྲོ་རྩིས་བྱས་པ་ན་ཁོང་ཚོས་ང་བཟུང་བྱུང་། དགོང་མོ་དེར་
ཁོང་ཚོ་རེས་མོས་ཀྱིས་ང་ལ་བཙན་གཡེམ་བྱས་བྱུང༌། ཁོང་ཚོས་
ཟེར་ན་གྲོགས་པོའི་ཆུང་མ་ཡིན་ན་རང་གི་ཆུང་མ་དང་ཁྱད་པར་
མེད་ཟེར། ཞོགས་པར་ནམ་ལངས་དུས་ངས་རང་ལུས་ལྕོགས་ཀྱི་
མི་འདུག ཨུ་ཚུགས་ཀྱིས་ཡར་ལངས་ཀྱང་རྐང་བ་གཉིས་རང་གི་
མིན་པ་བཞིན་ཡང་ཡང་འགྱེལ་སོང་། ཅུང་མ་འགོར་བར་སྐྱག་
མོས་བོས་བྱུང་། ལྟས་ངན་མ་མགྲོན་པོ་ལ་ཞོགས་ཇ་གྲ་སྒྲིག་བྱེད་
རྒྱུ་མིན་ནམ་ཟེར་ཚུལ་ལ་བལྟས་ན་ཁོ་མོ་ཧ་ཅང་ཁྲོས་འདུག མ་
འགོར་བར་ངའི་མག་པའང་སྟག་བཞིན་ངར་ནས་ཡོང་གི ཁོང་
གིས་བཤད་ན་ངས་ཁོང་གི་ངོ་གདོང་ཆུ་ལ་གཡུགས་སོང་ཟེར།
ངས་རྒྱུ་མཚན་མ་ཤེས་པར་ཞིབ་ཏུ་དྲིས་པ་ན། ང་ནི་ཁོང་ཚང་གིས་
རིན་བྱིན་ཏེ་ཉོས་པ་ཡིན་པ་ལས་ཞོགས་ཉལ་བྱེད་དུ་ཁྲིད་ཡོང་བ་
མ་རེད་ཟེར། ངའི་ལུས་པོ་མི་བདེ་བས་་་་༌་ཞེས་ངས་བཤད་མ་ཚར་
གོང་ནས་ཁོང་ངའི་སྟེང་སྟག་བཞིན་མཆོངས་ནས་ཡོང་གི ཁྱོ་བོ་
ལ་ཁ་ལན་སློག་མཁན་གྱི་མནའ་མ་ཞིག་ཡོད་དུས་གསོད་དགོས་
པ་རེད་ཟེར། ཁོང་གིས་ངའི་མགོ་མཇུག་མེད་པར་གཞུས་བྱུང་།
2ia



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཕ་གསོད་ཀྱི་ལག་དམར་བཞིན་མིག་དམར་པོར་གྱུར་བ་དང་སོ་
སྒྲ་ཐག་ཐག་བརྡར་བཞིན་གཞུས་བྱུང་། སྐབས་དེར་ངའི་སེམས་
ལ་གནས་ཡུལ་ཞེས་པ་ནི་དོན་ངོ་མས་དམྱལ་ཁམས་རེད་ཨང་སྙམ་
མྱོང་།”
“ཁྱེད་ཀྱིས་གནས་ལུགས་དེ་དག་རང་ལ་ཤ་ཚ་མཁན་
ཞིག་ལ་བཤད་ཡོད་རྒྱུ་རེད།”
“ང་ལ་སྡུག་བསྔལ་བཤད་ས་ཞིག་ཡོད་པ་ནི་ཕ་མ་གཉིས་
དང་སྤུན་ཉེ་ཚོ་རེད། ང་གནས་ཡུལ་ནས་བྲོས་ཏེ་རང་ཁྱིམ་ལ་ཡོང་
བ་ཡིན། གནས་ལུགས་རྒྱུ་མཚན་རྣམས་རེ་རེ་བཞིན་བཤད་པ་
ཡིན། ཨ་ཕས་བཤད་ན་བུ་མོ་དང་བོང་བུས་སྐྱིད་མི་ཐེག་ཟེར་སྟེ་
ངས་སྐྱིད་མ་ཐེག་པར་བསྙད། ཨ་མས་བཤད་ན་མནའ་མ་ཡིན་
པས་གང་ལའང་བཟོད་སྒོམ་བྱེད་དགོས་ཟེར། ཕུ་བོས་བཤད་ན་
ཁྱིམ་ཚང་ཡ་རབས་དེ་འདྲ་ཞིག་ནས་འདུག་མ་ཤེས་ན་རྗེས་མ་
གནས་ཡུལ་ཡག་པོ་ཞིག་རྙེད་ཐབས་མེད་ཟེར། གཅེན་མོས་ཟེར་
ན་མནའ་མ་གསར་བ་ཡིན་དུས་སྒོ་ཁྱི་དང་གཅིག་མཚུངས་ཡིན་
པས་རང་དབང་དང་ཐོབ་ཐང་གླེ ང་ས་མེད་པར་གྲོད་པ་རྒྱག་
ཚད་བྱུང་ན་སྐྱིད་པོ་ཡིན་སྙམ་དགོས་ཟེར།”
“རྒྱུ་མཚན་དེར་བརྟེན་ཁྱེད་རང་ཕ་ཡུལ་དང་ཁ་བྲལ་བ་
རེད་དམ།”
213



ཁ་བརྡ། །
“རེད། ངས་མཚན་དང་མཚན་བརྒལ་ནས་བུད་མེད་
ཡིན་ན་མི་ཡིན་པར་རྩི་བའི་ཁོར་ཡུག་ཅིག་བཙལ་བ་ཡིན། ངས་
ལ་དང་ལ་བརྒྱུད་ནས་བུད་མེད་ཅིག་ཡིན་ན་དགའ་སྐྱོ་ཆགས་སྡང་
གི་ཚོར་བ་ཡོད་པར་ཁས་ལེན་པའི་སྤྱི་ཚོགས་ཤིག་བཙལ་བ་ཡིན།
ངས་ཆུ་དང་གཙང་བོ་བརྒལ་ནས་བུད་མེད་ཅིག་ཡིན་ན་སྐྱེས་པ་
ཚོ་དང་འདྲ་བར་གཅིག་མཚུངས་ཀྱིས་ནུས་པ་ཡོད་པར་ཁས་ལེན་
པའི་བཟའ་ཟླ་ཞིག་བཙལ་བ་ཡིན། ཐ་མ་དེར་ང་ལ་དགོས་པ་ཚང་
མ་ཐོབ་བྱུང་། འོན་ཀྱང་ངས་མ་བུ་ཁ་བྲལ་གྱི་སྡུག་བསྔལ་ད་དུང་
ཡང་མྱོང་གི་ཡོད་ལ་ང་ལ་གང་ཐོབ་པ་ཚང་མ་རིགས་རྒྱུད་གཞན་
ཞིག་ནས་ཐོབ་པ་ཡིན་པས་འདོད་བློ་ཁེངས་མེད།
“ཁྱེད་ཀྱིས་ང་ལ་རྫུན་གཏམ་བཤད་ཀྱི་ཡོད་དམ།”
“ཁྱེད་ཀྱིས་རྫུན་གཏམ་ཞིག་ལ་ངོས་འཛིན་བྱེད་ནའང་
འགྲིག་གི་རེད། ངས་བཤད་པ་ནི་མི་ཞིག་གིས་དངོས་སུ་མྱངས་
པའི་སྒྲུང་རེད། ངས་བཤད་པ་ནི་བོད་ཀྱི་བུད་མེད་སྤྱི་ཡི་ལས་
དབང་མཚོན་པའི་སྒྲུང་རེད། སྒྲུང་འདིས་ཤ་ཁྲག་གཅིག་ལས་
མཆེད་པའི་རིགས་རྒྱུད་གཅིག་པའི་ནང་ནས་གཅིག་གིས་གཅིག་
ལ་ཁྱད་གསོ་དང་མཐོང་ཆུང་བྱེད་པའི་སྒྲུང་རེད། ངས་བཤད་པ་
འདི་ནི་མི་རིགས་ཤིག་གི་བུད་མེད་རྣམས་ལས་དབང་ལ་མགོ་སྒུར་
སྟེ་རང་གི་རང་དབང་དང་ལང་ཚོ་སོགས་མི་ཚེའི་རིན་ཐང་ཡོད་
214



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཚད་མི་མངོན་པའི་ཚུལ་གྱིས་ཡལ་བཞིན་པའང་ཚོར་གྱི་མེད་པའི་
སྒྲུང་རེད། ངས་བཤད་པ་འདི་་་་་་”
“ཁྱེད་ཀྱི་སེམས་པ་སྐྱིད་པོ་མེད་པ་འདྲ།”
“སེམས་མི་སྐྱིད་པ་གཅིག་པུའི་ག་ལ་ཚད། སྨྱོ་ལ་ཉེ།”
“ང་ཚོའི་བུད་མེད་ཚོ་ལའང་གནས་ཡུལ་འགྲིམས་དུས་ཀྱི་
དཀའ་ངལ་དང་བྱིས་པ་བུ་མོ་བཙས་རྗེས་ཀྱི་དཀའ་ངལ་ནི་རང་
ཤི་རྒྱག་པ་དང་གཞན་གྱིས་རང་ཉིད་མེར་སྲེག་པ་བཅས་ཀྱི་མཚོན་
པའི་དངོས་སྒྲུང་མང་ནའང་། དེ་རིང་ཁྱེད་ཀྱི་སེམས་ཁམས་ཀྱི་
ཚོར་རླབས་ཆེས་མཐོ་ས་ཞིག་ལ་འཕྱུར་གྱི་ཡོད་པས་གླེང་དུས་ཤིག་
མིན་པ་འདྲ། དེ་མིན་ངེད་གཉིས་ངོ་ཤེས་ཏེ་ཡུན་རིང་འགོར་མེད་
ནའང་ཐུན་མོང་གི་ལྟ་བ་དང་ཐུན་མོང་གི་བསམ་ཚུལ་གང་མང་
ཡོད་པ་བཤད་མི་དགོས་པས་རྗེས་ཕྱོགས་ངས་གོ་སྐབས་རེ་བཙལ་
ཏེ་འདིའི་ཕྱོགས་ཀྱི་ཁ་བརྡ་ལྷུག་པོར་ཡོང་བའི་འབད་བརྩོན་བྱེད་
རྒྱུ་ཡིན། དེ་རིང་ཁྱེད་ཀྱིས་ངལ་གསོ་ན་རེད། །
ཕྱི་དྲོ་དེར། རྭ་ནའེ་ཁྱིམ་དུ་ལོག་ཟིན་ནའང་ཟླ་སྒྲོན་གྱིས་
ཅི་ཞིག་ལ་འདང་རྒྱག་བཞིན་སྨུག་པའི་ནང་འཐིམ་སོང་ལ། ཆེས་
བརླན་གཤེར་ཆེ་བའི་སྨུག་པ་དེ་རིམ་བཞིན་ནག་པོར་གྱུར་ནའང་
ཁོ་མོ་སྔར་བཞིན་སྨུག་པའི་ཁྲོད་ལངས་བསྡད་ཡོད་པ་སུས་ཀྱང་
ཤེས་ཀྱི་མེད་པ་འདྲ།
215



བརྩེ་དུང་གི་ན་ཟུག
“ཁ་པར་ནང་གི་འོ་དེ་ནི་དུས་ཚོད་རེ་རེ་དང་སྐར་ཆ་རེ་
རེར་བརྗེད་མ་མྱོང་ནའང་། ཁ་པར་ནང་གི་མི་དེ་ནི་ང་དང་རྒྱང་
ཐག་ཉེ་ས་ཞིག་ན་ཡོད་དམ་ཡང་ན་རིང་ས་ཞིག་ན་ཡོད།” ནམ་
རྒྱུན་བདེ་སྐྱིད་ཀྱིས་བསམ་བློ་གཏོང་ས་ནི་ཁ་པར་ནང་ནས་འོ་སྐྱེལ་
མཁན་གྱི་ཁོང་ཡིན།
“སྔོ་ལྗང་ལྗང་རྩྭ་ཐང་སྟེང་ལ། ཁྲ་ཆིལ་ཆིལ་མེ་ཏོག་བཞད་
དུས། ང་ཡི་ཕ་ཡུལ་་་་་་་་”ཁ་པར་གྱི་སྒྲ་དབྱངས་དེ་ནི་མི་ཚོགས་
2i6



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀྱི་གསེང་ནས་གྲགས་བྱུང་།
“སུན་པ་ལ་ཨང་། ཡང་ཁ་པར་ལས་ཁུངས་ནས་ཡིན་པ་
འདྲ།” བདེ་སྐྱིད་ཀྱིས་སུན་སྣང་དང་བཅས་ཁ་པར་ལག་ཏུ་བླངས།
རྒྱུས་མངའ་མེད་པའི་ཨང་གྲངས་དེ་ནི་ཆེད་དུ་སུན་པོ་བཟོ་མཁན་
ཞིག་དང་འདྲ་བར་ཁ་པར་ཤེལ་ངོས་ནས་འདར་འདར་གྱིས་
མངོན་ཡོང་། །
ཁ་པར་ལས་སྒྲ་སབ་སིབ་ཅིག་གྲགས་རྗེས་ཆད་སོང་།
སྒྲ་སྲབ་སྲིབ་དེ་ནི་མ་གཞི་ཕ་རོལ་པས་བསྐུར་བའི་འོ་ཞིག་ཡིན་
ནའང་བདེ་སྐྱིད་ཀྱིས་ཅི་ཡང་མ་ཚོར།
“སྔོ་ལྗང་ལྗང་རྩྭ་ཐང་སྟེང་ལ། ཁྲ་ཆིལ་ཆིལ་མེ་ཏོག་བཞད་
དུས། ང་ཡི་ཕ་ཡུལ་་་
“སུ་ཡིན་ནམ།”
བ ་༡༡
“ཝེ། སྐད་ཆ་ཤོད་དང་།”
“འོ་འབྱོར་བྱུང་ངམ།”
“ག་རེའི་འོ།”
“ཁ་སང་ཁ་པར་བརྒྱུད་ནས་བསྐུར་བ་དེ།”
217



ccA-
བརྩེ་དུང་གི་ན་ཟུག
“སུན་པ་ལ་ཨང་། དུས་ཚོད་མ་འཁྱོལ་བའི་མི་ཞིག་ཡིན་
པ་འདྲ། བདེ་སྐྱིད་ཀྱིས་སྐད་ཆ་བཤད་མཚམས་བཞག་སོང་མོད།
སེམས་པ་བདེ་ལ་འབབ་མ་ཐུབ།
“འོ་འབྱོར་བྱུང་ངམ”བདེ་སྐྱིད་ཀྱི་རྣ་ལམ་ན་རྒྱུ་བའི་སྐད་
ཆ་གཅིག་པུ་དེ་ཡིན།
ཁ་སང་ཁ་པར་ལས་གྲགས་པའི་སྒྲ་སབ་སིབ་དེ་ནི་མ་གཞི་
ཕ་རོལ་པས་བསྐུར་བའི་འོ་ཞིག་རེད་འདུག་ཨང་སྙམ་རུང་སེམས་
ཁམས་བདེ་ལ་འབབ་མ་ཐུབ། །
“དིར། དིར།” བདེ་སྐྱིད་ཀྱིས་གང་ཞིག་ལ་བསམ་བློ་
གཏོང་བཞིན་པའི་སྐབས་འཕྲིན་ཐུང་ཞིག་འབྱོར་བྱུང་།
“བུ་མོ་ལགས། དགོངས་པ་མ་འཚོམས་རོགས། ངས་ཁྱེད་
ཀྱི་སེམས་ཁམས་དཀྲུགས་པ་འདྲ། ངས་ཁྱེད་ལ་ཁ་པར་གཏོང་
དུས་དང་འཕྲིན་ཐུང་བསྐུར་སྐབས་ཀྱི་དུས་ཚོད་ནི་ང་ལ་མཚོན་
ན་ཆེས་སྐྱིད་དུས་ཤིག་ལ་ངོས་འཛིན་བྱེད་ཀྱི་ཡོད་པས། སེམས་
མི་སྐྱིད་དུས་དང་། བློ་མི་བདེ་དུས་ཁ་པར་ནང་གི་ཁྱེད་ཀྱི་འདྲ་པར་
ཞིག་ལ་ལྟ་ཡི་ཡོད། དེ་ནི་བདེ་སྐྱིད་ཀྱི་དངོས་གྲུབ་སྦྱིན་མཁན་ཞིག་
དང་མཚུངས་པར་སེམས་ཀྱི་སྡུག་བསྔལ་ཡོད་ཚད་བརྗེད་འགྲོ”
“ཁྱེད་རང་སུ་ཡིན། མིང་ལ་ཅི་ཟེར།” བདེ་སྐྱིད་ཀྱིས་
ཐེ་ཚོམ་མེད་པར་ཡིག་ལན་ཞིག་བསྐུར་རྗེས་ཕ་རོལ་བའི་ཡིག་ལན་
218



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ལ་སྒུག
“ང་ནི་ཐག་རིང་ནས་ཁྱེད་ལ་བལྟ་མཁན་དེ་ཡིན། ང་ནི་
ཐག་ཉེ་ནས་ཁྱེད་ལ་ཉན་མཁན་དེ་ཡིན། འོན་ཀྱང་ང་ལ་དམིགས་
ཡུལ་གཞན་མེད་པས། ངས་ནམ་རྒྱུན་རྐུན་མ་ལྟ་བུའི་ངང་ཚུལ་
ཞིག་བཟུང་ནས་ཁྱེད་ཀྱི་རྒྱབ་མདུན་གང་རུང་ནས་མི་འདུར་རང་
འདུར་རེད། ཁྱེད་བདེ་སྐྱིད་ལྡན་པར་ཤོག ཁྱེད་བདེ་སྐྱིད་ལྡན་
པར་ཤོག”
“ཁྱེད་ཀྱིས་ཀུ་རེ་མ་རྩེད་ན་མི་ཆོག་གམ།” བདེ་སྐྱིད་གྱིས་
མཚན་གཅིག་ལ་སྒུག་པའི་བརྡ་ལན་དེ་ཞོགས་པའི་ཉི་གཞོན་དང་
འགྲོགས་ནས་སྔས་འགྲམ་དུ་འབྱོར། དོན་ཆེན་ཞིག་འགྲུབ་པ་
བཞིན་ཡིད་སེམས་སྐྱིད་སྣང་ཞིག་གིས་ཁེངས་ཡོད་ནའང་དགའ་
སྤྲོ་ཐད་ཀར་བརྗོད་མ་ཐུབ་པས་ཁ་ནས་ཅི་ཐོན་གྱིས་བརྡ་ལན་
ཐུང་ཐུང་ཞིག་བསྐུར།
“ངས་ཁྱེད་ལ་ཀུ་རེ་གཏན་ནས་རྩེད་མ་མྱོང་། འོན་ཀྱང་
ནམ་རྒྱུན་ངས་ཁྱེད་ལ་བདེ་སྐྱིད་ལྡན་པའི་སྨོན་ལམ་འདེབས་ཀྱི་
ཡོད། ཁྱེད་ལ་བདེ་སྐྱིད་ལྡན་པར་ཤོག ཁྱེད་ལ་བདེ་སྐྱིད་ལྡན་པར་
ཤོག”
“ཁྱེད་ཀྱིས་སྐད་ཆ་དྲང་པོ་མི་བཤད་ན། ངས་ཀྱང་དུས་
219



བརྩེ་དུང་གི་ན་ཟུག
ཚོད་འཕྲོ་བརླག་ཏུ་གཏོང་གི་མིན། མ་གཞི་ཁ་པར་ནང་གི་སྒོར་
མོའང་རྫོགས་ལ་ཉེ་བས། མིང་ཙམ་མི་ཤེས་པའི་མི་ཞིག་ལ་ཁ་ཡ་
བྱེད་དོན་མི་འདུག བདེ་མོ་བྱོས།” བདེ་སྐྱིད་ཀྱིས་ཕ་རོལ་བ་ངོ༌
ཤེས་ན་འདོད་པའི་སེམས་ཁམས་ནི་འགོག་ཐབས་བྲལ་བས་
ཐབས་ལམ་འདི་བརྒྱུད་ནས་ཁོང་གིས་རང་ཉིད་ངོ་སྤྲོད་ཀྱི་འཕྲིན་
ལན་ཞིག་བསྐུར་ཡོང་བར་སྒུག
བརྡ་ལན་གཉིས་སྔ་གཞུག་ཏུ་འབྱོར་བ་དེས་བདེ་སྐྱིད་ཀྱི་
རྨི་ལམ་དཀྲོགས། མིག་ཟུང་ལག་པས་ཕུར་ཙམ་གྱིས་ཁ་པར་ལག་
ཏུ་བཟུང་ནས་བརྡ་འཕྲིན་ཀློག
“དགོངས་པ་མ་འཚོམས་རོགས། དེ་རིང་ངས་ཁྱེད་ལ་རེ་
བ་ཞིག་ཞུ་རྒྱུ་ཡིན། ཁྱེད་ཀྱིས་ང་ལ་དུས་ཚོད་སྐར་མ་ཁ་ཤས་ཀྱི་སྦྱིན་
པ་གནང་རོགས། སྔར་དགེ་རྒན་གྱིས་དུས་ཚོད་ནི་གསེར་རི་རབ་
ལྟ་བུ་ཞིག་འཁུར་ཏེ་ཉོ་རུ་སོང་ནའང་རྙེད་ཐབས་མེད་ཟེར་བ་ལྟར།
ངས་ཁྱེད་ཀྱི་དུས་ཚོད་ལ་གཅེས་སྤྲས་བྱེད་དགོས་ངེས་རེད། ཁ་
པར་དུ་སྒོར་ལྔ་བརྒྱ་བླུགས་ཡོད། ཁྱེད་ཀྱིས་ང་དང་འབྲེལ་བ་བྱེད་
མཚམས་མ་འཇོག་རོགས། ཁྱེད་ནི་ང་ལ་བདེ་སྐྱིད་དང་སྤོབས་པ་
སྩོལ་མཁན་གཅིག་པུ་དེ་ཡིན། ཁྱོད་བདེ་སྐྱིད་ལྡན་པར་ཤོག ཁྱོད་
220



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བདེ་སྐྱིད་ལྡན་པར་ཤོག” འཕྲིན་ཐུང་དེ་འབྱོར་བ་དང་མི་དེ་ཤེས་
འདོད་ཀྱིས་བསམ་བློ་ནི་སྔར་ལས་ཀྱང་འགོག་ཐབས་བྲལ།
“ཁྱེད་ཀྱིས་དངོས་གནས་ང་ལ་བདེ་སྐྱིད་ལྡན་ན་སྙམ་གྱི་
ཡོད་དམ། འོ་ན་ཁྱེད་རང་སུ་ཡིན་གྱི་ངོ་སྤྲོད་ཅིག་བསྐུར་ཡོང་
རོགས། ཁྱེད་རང་སུ་ཡིན་ཤེས་དུས་ངའི་སེམས་པ་བདེ་ལ་འབབ་
ངེས་ལ། ང་ལ་བདེ་སྐྱིད་ཀྱང་ལྡན་ངེས།” བདེ་སྐྱིད་ཀྱིས་འཕྲིན་
ལན་དེ་བསྐུར་རྗེས་ཕ་རོལ་བའི་འཕྲིན་ལན་མགྱོགས་མྱུར་དུ་ཡོང་
བར་བྲེལ་བས་སྒུག
“བདེ་སྐྱིད། སྔ་དྲོ་བདེ་ལེགས། ད་དུང་གཉིད་ཡོད་དམ།
བྱེའུ་ཆུང་འདི་ཁྱེད་རང་གཉིད་ལས་སློང་དུ་ཡོང་བ་རེད། ཁྱེད་
ལ་བཤད་འདོད་པ་ག་རེ་ཡོད་ན་ཁོང་ལ་བསྐུར་རོགས།” བྱེའུ་ཆུང་
ཞིག་གི་འགྲམ་ན་སྙིང་ཕྱེད་ཀ་ཞིག་ཡོད་པའི་འཕྲིན་ཐུང་ཞིག་
འབྱོར་བྱུང་། །
“མ་གཞི་སྙིང་ལ་གས་ཆག་ཤོར་བའི་མི་ཞིག་རེད་འདུག
ངའི་སྐད་ཆར་ལན་མི་རྒྱག་དོན་ཅི་རེད། ངས་མདང་ནུབ་མཚན་
གཅིག་ལ་ཁྱེད་ཕྱོགས་ནས་འཕྲིན་ལན་ཞིག་ཡོང་བར་སྒུག་པ་ཡིན།
རང་གི་སྙིང་ལ་གས་ཆགས་ཤོར་ཡོད་རུང་གཞན་གྱི་སྙིང་ལ་གས་
221



བརྩེ་དུང་གི་ན་ཟུག
ཆག་མ་གཏོང་རོགས། མ་གཞི་ཁྱེད་ཀྱི་སྐད་ཆ་དག་ལ་འདང་
བརྒྱབ་ནས་བསྡད་ན། རང་དང་རྒྱུས་ཡོད་པའི་མི་ཞིག་གི་ཚོར་
སྣང་སྦྱིན་པས་མིང་ཙམ་བཤད་ནའང་ཆོག མིང་ཙམ་བཤད་
ནའང་ཆོག” ད་ཐེངས་བདེ་སྐྱིད་ཀྱིས་འུ་ཐུག་པ་ལྟར་གང་བསམ་
པ་དེ་ཐད་ཀར་བྲིས།
“བྱེའུ་ཆུང་དེ་དང་འགྲམ་གྱི་སྙིང་ཕྱེད་ཀ་དེར་ཞིབ་ལྟ་ཞིག་
བྱོས་དང་། དེས་ཁྱེད་ལ་འདས་ཟིན་པའི་གཏམ་རྒྱུད་ཅིག་འཆད་
ངེས། དེས་ཁྱེད་ལ་བརྗེད་ཟིན་པའི་གྲིབ་གཟུགས་ཤིག་སྟོན་ངེས།
དེས་ཁྱེད་ལ་ཤེས་འདོད་པ་གང་མང་ཞིག་ཤེས་སུ་འཇུག་ངེས། ཁྱེད་
བདེ་སྐྱིད་ལྡན་པར་ཤོག ཁྱེད་བདེ་སྐྱིད་ལྡན་པར་ཤོག”
“ཁྱེད་བདེ་སྐྱིད་ལྡན་པར་ཤོག་ཅེས་འཕྲིན་ཐུང་འབྱོར་
ཐེངས་རེར། ཁྱེད་ནི་ང་དང་ཐག་ཉེ་ས་ཞེ་ས་ཞིག་ན་ཡོད་པའི་ཚོར་
སྣང་ཇེ་ཆེ་ནས་ཇེ་ཆེར་རེད། ཁྱེད་རང་ཡང་བདེ་སྐྱིད་ལྡན་པར་
ཤོག”
“སྙིང་ཕྱེད་ཀ་ལགས། སྔ་དྲོ་བདེ་ལེགས། ད་དུང་ཡང་
གཉིད་ནས་ཡོད་དམ། ཁྱེད་ཀྱིས་རང་གི་མིང་མི་བཤད་པས་ངས་
ཁྱེད་ལ་སྙིང་ཕྱེད་ཀ་ཞེས་འབོད་ཆོག་པར་གྱིས།” བདེ་སྐྱིད་སྔ་མོ་
ནས་གཉིད་ལས་སད་དེ་བརྡ་འཕྲིན་ཞིག་བཏང༌། །
222



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“སྙིང་ཕྱེད་ཀ་མིན་པར་སྙིང་གི་ཕྱེད་ཀ་རེད། ཀུ་རེ་ཡིན།
སྔོན་མ་ཡིན་ན་ཁྱེད་ཀྱིས་ང་ལ་སྙིང་གི་ཕྱེད་ཀ་ཞེས་བོས་མྱོང་། ཡིན་
ནའང་སྐབས་དེར་ཁྱེད་རང་ང་ལས་ཀྱང་ལོ་གསུམ་གྱི་ཆུང་བས་
དྲན་ཡུལ་ན་མེད་པ་འདྲ། ངས་ཀྱང་མ་དྲན་ན་སྙམ་གྱི་ཡོད། ཁྱེད་
བདེ་སྐྱིད་ལྡན་པར་ཤོག ཁྱེད་བདེ་སྐྱིད་ལྡན་པར་ཤོག”
“ང་ཆུང་དྲགས་པས་མ་དྲན་པ་མ་རེད། ངས་ཀྱང་རབ་
རིབ་ལྟ་བུ་ཞིག་དྲན་ནའང་བསམ་བློ་ཤུགས་ཆེན་བཏང་ན་མགོ་བོ་
ན་ནས་བཟོད་བསྲན་ཐུབ་ཀྱི་མི་འདུག གཞན་གྱིས་བཤད་ན་ང་
འགྲིམ་འགྲུལ་གྱི་དོན་རྐྱེན་བྱུང་རྗེས་ནས་ངའི་དྲན་པ་ཉམས་པ་
རེད་ཟེར། འོན་ཀྱང་ཨ་མས་ང་ལ་ཆུང་དུས་ཀྱི་རྩེད་རོགས་བློ་
བཟང་ཟེར་བ་ཞིག་ཡོད་པ་ཐེངས་མང་གླེང་མྱོང་། ད་བར་ངས་
ཁོ་འཚོལ་གྱི་ཡོད། དེ་ཁྱེད་རང་ཡིན་ནམ།” བདེ་སྐྱིད་ཀྱིས་ནམ་
རྒྱུན་འཚོལ་བཞིན་པའི་སེམས་ཁོང་གི་མི་དེ་རྙེད་བྱུང་སྙམ་ནས་
སེམས་ཚོར་དྲག་པོས་བརྡ་འཕྲིན་ཞིག་བསྐུར།
“ཁྱེད་ཀྱིས་བཤད་པའི་ཆུང་དུས་ཀྱི་རྩེད་རོགས་བློ་བཟང་
ཞེས་པ་དེ་ང་མིན། ཆུང་དུས་སུ་ང་ལ་རྩེད་རོགས་དམིགས་བསལ་
བ་ཞིག་གཏན་ནས་ཡོད་མ་མྱོང་། འོན་ཀྱང་ཨ་མས་གླེང་བའི་ཁྱེད་
ཀྱི་རྩེད་རོགས་བློ་བཟང་ཟེར་བ་དེའི་སྐོར་ང་ལ་བཤད་ན་ཆོག་
གམ།”
ག་བསླར།
223



བརྩེ་དུང་གི་ན་ཟུག
“ཨ་མས་བཤད་ན། ངས་ཁོང་ལ་རྩེད་རོགས་བློ་བཟང་
ཞེས་བོས་པ་དང་ཁོང་གིས་ང་ལ་ཆུང་གྲོགས་མ་ཞེས་བོས་པ་རེད་
ཟེར། ཁོང་ཚང་དང་ངེད་ཚང་གཉིས་ཁྱིམ་མཚེས་ཡིན། ཆུང་དུས་
ཁོང་གིས་ང་རྒྱབ་ལ་འཁུར་ནས་བྱིས་ར་ཆུང་ཆུང་ཞིག་ཏུ་རྩེད་མོར་
ཁྲིད་པའི་གཏམ་རྒྱུད་སྙིང་རྗེ་མོ་རེ་ཀུན་གྱིས་ཁ་ནའང་ཐོས་རྒྱུ་ཡོད།
རྗེས་སུ་ཁོང་ཚང་གི་ཁྱིམ་མི་ཚང་མ་ལྷ་སར་སོང་བས་ང་ཚོ་དང་
གཏན་དུ་གྱེས་ཟིན་པ་རེད་ཟེར། འོན་ཀྱང་རྩེད་རོགས་བློ་བཟང་
གིས་ང་ལ་སྲོག་ལྟར་གཅེས་པ་རེད་ཟེར་ནས་ཨ་མས་རྒྱུན་དུ་གླེང་
གི་འདུག་ལ། ངས་ཀྱང་རང་ལ་སྲོག་ལྟར་གཅེས་པའི་ཆུང་དུས་
ཀྱི་རྩེད་རོགས་དེ་དང་ཐུག་འཕྲད་བྱུང་ན་སྙམ་ནས། ཆུང་དུས་
ཁྱིམ་དུ་ཡོང་བའི་འགྲུལ་བ་དག་ལའང་ངའི་རྩེད་རོགས་ནམ་ཡོང་
རྒྱུ་རེད་ཟེར་ནས་དྲིས་མྱོང་བ་ཀུན་གྱིས་རྩེད་མཚར་ལྟ་བུས་གླེང་
གི་འདུག གདོང་རིས་མི་དྲན་པའི་རྩེད་རོགས་ཤིག་ཆུང་དུས་ནས་
དྲན་མྱོང་ནའང་། དེ་རིང་ལྷག་ཏུ་དྲན་གྱི་འདུག” བདེ་སྐྱིད་ཀྱིས་
སེམས་ཀྱི་ན་ཟུག་དག་སྦ་གསང་མེད་པར་ཕར་བསྐུར།
“འབའ་བབ་བ་༡།
“ཨ་མས་དེ་ལྟར་ཟེར་མོད། འོན་ཀྱང་གཞན་གྱིས་བཤད་
ན་རྩེད་རོགས་བློ་བཟང་ལྷ་ས་ནས་ཕྱིར་ཕ་ཡུལ་ལ་ང་ལེན་དུ་ཡོང་
བ་མ་ཟད། ལོ་འགའ་ཤས་རིང་ངེད་ཚང་ནས་བསྡད་དེ་ངེད་
224



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གཉིས་ལ་བརྩེ་དུང་ཟབ་མོ་ཆགས་པ་རེད་ཟེར། ཕྱིས་སུ་ཨ་ཕས་
ངེད་གཉིས་གཉེན་སྒྲིག་པར་མོ་རྩིས་མི་འགྲིག་པར་བཤད་དེ་
མཐའ་གཅིག་ཏུ་ངོ་རྒོལ་བྱས་པས། རྩེད་རོགས་བློ་བཟང་ཅི་བྱ་
གཏོལ་མེད་དུ་གྱུར་ཏེ་ལྷ་སར་ཕྱིར་ལོག་པ་དེར་ངས་མ་བཟོད་པར་
རྗེས་དེད་གཏོང་སྐབས་ལམ་བར་ནས་རླངས་འཁོར་གྱིས་རྡུང་བ་
རེད་ཟེར། དེ་ནས་བཟུང་ངའི་དྲན་པ་བརླགས་པ་རེད་ཟེར་ལ།
རྩེད་རོགས་བློ་བཟང་ཡང་བརྗེད་ཟིན་པ་རེད་ཟེར་མོད། ཨ་མས་
བཤད་ན་ངས་རྨི་ལམ་སོགས་ནས་རྩེད་རོགས་བློ་བཟང་ཞེས་ཡང་
ཡང་བོས་མྱོང་ཟེར། བཤད་སྒྲོས་དེ་དག་ལས་ངའི་དྲན་པ་སླར་
གསོས་པ་བཞིན་ཉིན་མཚན་མེད་པར་རྩེད་རོགས་བློ་བཟང་དྲན་
གྱི་འདུག”
༦.འབབབ་བབབབས་
“ངེད་གཉིས་ངོ་ཐུག་ན་ཆོག་གམ། ངས་རྩེད་རོགས་བློ་
བཟང་དྲན་པའི་གདུང་བ་ཁྱེད་ལ་བརྗོད་ན་འདོད།” ཕ་རོལ་ནས་
འཕྲིན་ལན་མ་འབྱོར་བས་བདེ་སྐྱིད་ཀྱིས་སྒུག་མ་ཐུབ་པར་ཡང་
བསྐྱར་འཕྲིན་ཐུང་དེ་བསྐུར་དགོས་བྱུང༌། །
“བདེ་སྐྱིད། སྐྱེས་སྐར་ལ་བཀྲ་ཤིས་བདེ་ལེགས་ཞུ།” གས་
225



བརྩེ་དུང་གི་ན་ཟུག
ཆག་ཤོར་བའི་སྙིང་ཞིག་དང་། སྒོ་ང་བག་ལེབ་ཅིག་ཏུ་ལཱ་སྒྲོན་འོད་
ལམ་མེར་འབར་བའི་པར་ཞིག་འབྱོར་བས་བདེ་སྐྱིད་སེམས་
འགུལ་ཚད་མེད་ཐེབས།
“ཐུགས་རྗེ་ཆེ། དེ་རིང་ངའི་སྐྱེས་སྐར་ཡིན་པ་ཁྱེད་ཀྱིས་
ཅི་ལྟར་ཤེས། ཁ་སང་ངས་ཁྱེད་ལ་ཁ་པར་ཐེངས་མང་བཏང་ནས་
སྐྱེས་སྐར་སྐོར་བཤད་དགོས་བསམ་རུང་ཁ་པར་སྒོ་བརྒྱབ་འདུག
འོ་ད་དུང་ཞུ་རྒྱུ་ཞིག་ལ། ཁྱེད་ཀྱིས་ངར་སྙིང་ལ་གས་ཆག་ཤོར་བའི་
པར་རིས་ཤིག་བསྐུར་ན་སེམས་མི་སྐྱིད་པས་མ་བསྐུར་ན་ཆོག་
གམ”
“དེ་རིང་ཁྱེད་ཀྱི་སྐྱེས་སྐར་ཡིན་པ་ངས་རྨི་ལམ་ནས་ཤེས་
སོང་། ངའི་རྨི་ལམ་ནས་འབྱུང་འགྱུར་མཐོང་གི་རེད། ཧ་ཧ་ཧ།
མ་གཞི་དེ་རིང་ངའི་སྐྱེས་སྐར་ཡང་ཡིན། ཁྱེད་ཀྱིས་ང་ལ་ལག་
རྟགས་སྤྲོད་རྒྱུ་མིན་ནམ།” དེ་མ་ཐག་བརྡ་ལན་འབྱོར་བྱུང༌།
“ཁྱེད་ཀྱིས་ང་ལ་སྐད་ཆ་དྲང་མོ་ཞིག་མི་བཤད་དོན་ཅི། འོ།
ང་ལའང་རྨི་ལམ་ཞིག་རྨིས་སོང་། རྩེད་རོགས་བློ་བཟང་ངའི་སྐྱེས་
སྐར་ལ་སླེབས་འདུག ངས་ལག་རྟགས་གང་ན་ཡོད་ཅེས་དྲིས་མ་
ཐག་ཁོང་གིས་ང་ལ་འོ་ཞིག་བྱས་ཏེ་ལག་རྟགས་འདི་རེད་ཟེར། དེ་
རིང་ངའི་སེམས་ཧ་ཅང་སྐྱིད་པོ་འདུག ཁྱེད་ལ་སྐྱེས་སྐར་ལག་
རྟགས་ཅི་ཞིག་དགོས་ན་ཤོད་དང་ངས་ཁྱེད་ལ་བསྐུར་ཡོང་ངེས།”
226



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁྱེད་ཀྱིས་ང་ལ་འོ་ཞིག་བྱེད་ན་ཆོག་གམ། དེ་ནི་སྐྱེས་སྐར་
ལག་རྟགས་ཡག་ཤོས་རེད།”
“འོ་ཟེར་བ་དེ་ཁ་ནས་ཁ་སྦྱར་ཏེ་བྱེད་དགོས་པ་ཞིག་ཡིན་
པས་ངོ་ཐུག་པའི་སྤོབས་པ་ཡོད་ན་ངས་ཁྱེད་ལ་འོ་བྱ་ཆོག” བདེ་
སྐྱིད་ཀྱིས་སྐད་ཆ་དེ་ནི་ཕན་ཚུན་ངོ་ཐུག་པའི་གོ་སྐབས་ཡག་པོ་
ཞིག་ལ་ངོས་འཛིན་གྱིས་འཕྲིན་ལན་ཐུང་ཐུང་ཞིག་བསྐུར།
tཅས་་་་་་”
“ལེ། འཕྲིན་ལན་མི་ཡོང་དོན་ཅི་རེད།” ཡུན་རིང་ཞིག་
ལ་འཕྲིན་ལན་མ་འབྱོར་བས་བདེ་སྐྱིད་ཀྱིས་ཐད་ཀར་ཁ་པར་
བཏང་། །
༤༤་བས་་་་༌”
“འོ་ཟེར་བ་དེ་ཁ་ནས་ཁ་སྦྱར་ཏེ་བྱེད་དགོས་ཟེར་བ་མ་
གོའམ། ཁ་པར་ནས་བྱེད་དེ་འདོད་པ་ཁེངས་པ་ཞིག་ཡིན་ན་ངས་
ཀྱང་བྱེད་ཆོག” ཕ་རོལ་བས་སྐད་ཆ་ཚིག་གཅིག་ཀྱང་མ་བཤད་
པར་འོ་ཡང་ཡང་བྱས་པས་བདེ་སྐྱིད་ཀྱང་ཁོང་ཁྲོ་ལངས་ཏེ་འོ་བྱས།
“དགོངས་པ་མ་འཚོམས་་་་་ ངས་ཁྱེད་ལ་ཆེད་དུ་སུན་
པོ་བཟོས་པ་མིན་མོད། ཁྱེད་ཀྱི་སེམས་པ་མ་སྐྱིད་པ་བཟོས་སོང་།”
“མ་གཞི་ང་ཐུག་ན་འདོད་ས་དེ་ངའི་རྩེད་རོགས་བློ་
བཟང་ཡིན་པ་ལས་ཁྱེད་རང་མ་རེད།” མཐར་ཁ་པར་སྒོ་གཏན་
227



བརྩེ་དུང་གི་ན་ཟུག
དུ་བརྒྱབ་ནས་ཡིད་ཚིམ་པ་ཞིག་ངུས།།
“དགོངས་པ་མ་འཚོམས། དགོངས་པ་མ་འཚོམས།
དགོངས་པ་མ་འཚོམས།” བདེ་སྐྱིད་ཀྱིས་ཁ་པར་སྒོ་ཕྱེ་མ་ཐག
བརྡ་འཕྲིན་གསུམ་བསྟུད་མར་འབྱོར་བྱུང་། ་
“ཁྱེད་རང་ལ་ཡང་དགོངས་པ་མ་འཚོམས་ཞུ་རྒྱུ་ཡིན།
ཁྱེད་ཀྱིས་ང་ལ་དེ་ལྟར་བརྡ་འཕྲིན་བསྐུར་ཐེངས་རེར། ངས་རྩེད་
རོགས་བློ་བཟང་དྲན་པའི་གདུང་བ་མི་བཟོད་པས་མདང་ནུབ་
རང་སེམས་གནོན་མ་ཐུབ། རྗེས་མ་ནས་དེ་ལྟར་མི་བྱེད།”
“གལ་སྲིད་ཁྱེད་དང་རྩེད་རོགས་བློ་བཟང་གཉིས་ཐུག་
འཕྲད་ཀྱི་གོ་སྐབས་བྱུང་ན། ཁྱེད་ཀྱིས་ཅི་ཞིག་བྱ་རྩིས་ཡོད་དམ།
ལན་རྒྱག་མི་བདེ་ན་མ་བརྒྱབ་ནའང་ཆོག”
“ངས་ཁོང་དང་མཉམ་དུ་མི་ཚེ་མཉམ་སྐྱེལ་བྱ་རྒྱུ་བྱུང་ན་
བསམ་གྱི་ཡོད་ལ་རྩེད་རོགས་བློ་བཟང་གིས་ཀྱང་དེ་ལྟར་སྙམ་གྱི་
ཡོད་པར་ཡིད་ཆེས་ཡོད། ན་ནིང་རྩེད་རོགས་ཁོང་རྒྱ་གར་དུ་སོང་
བའི་སྐད་ཆ་ཞིག་ཨ་མས་ང་ལ་གླེང་མྱོང་ལ། བརྩེ་དུང་གི་རང་
དབང་མེད་སོང་བ་ནས་ཁོང་གིས་རང་གི་ཚེ་སྲོག་ནི་རྒྱལ་ཁབ་
དང་མི་རིགས་ལ་འབུལ་རྒྱུའི་དམ་བཅའ་བཞག་ཡོད་པའང་
གྲོགས་མོ་ཞིག་གི་ཁ་ནས་གོ་མྱོང་། ང་རྒྱ་གར་དུ་སློབ་སྦྱོང་ལ་ཁ་
228



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གཡར་ཏེ་ཁོང་འཚོལ་དུ་བྲོས་ཡོང་བ་ཡིན། འོན་ཀྱང་གདོང་རིས་
མི་དྲན་པའི་རྩེད་རོགས་ཤིག་ངས་ཇི་ལྟར་རྙེད།” བདེ་སྐྱིད་ཀྱིས་
མིག་ཆུ་གཏོང་གི་ཡོད་པའི་པར་ཞིག་དང་མཉམ་དུ་འཕྲིན་ཐུང་
ཞིག་བསྐུར། །
“གཅིག་བྱས་ན་ཁྱེད་ཀྱི་རྩེད་རོགས་བློ་བཟང་གིས་ཀྱང་
ཁྱེད་རང་འཚོལ་གྱི་ཡོད་སྲིད། ཁྱེད་ཀྱིས་ཁོང་དྲན་པ་བཞིན་ཁོང་
གིས་ཀྱང་ཁྱོད་རང་དྲན་གྱི་ཡོད་སྲིད།”
“རྩེད་རོགས་བློ་བཟང་གིས་ང་ལ་སྲོག་ལྟར་གཅེས་པའི་
སྐད་ཆ་དེ་གོ་བ་ནས་བཟུང་། ཁོང་ནི་མི་ཚེ་འདིར་ངས་འཚོལ་
དགོས་པའི་མི་དེ་ཡིན་པའི་སེམས་ཚོར་ཞིག་ངམ་ངམ་ཤུགས་
ཤུགས་ཀྱིས་སྐྱེས་པ་དང༌། དུས་ཚོད་རེ་རེ་དང་སྐར་ཆ་རེ་རེར་
འགྲོགས་ནས་སེམས་པའི་ཟབ་སར་འཛུལ་འགྲོ། མ་གཞི་ཁྱེད་རང་
ངའི་རྩེད་རོགས་བློ་བཟང་ཡིན་ན་ཅི་འདྲའི་དགའ་བ་ལའང་།”
བདེ་སྐྱིད་ཀྱིས་ཡང་བསྐྱར་མིག་ཆུ་གཏོང་གི་ཡོད་པའི་པར་ཞིག་
དང་མཉམ་དུ་འཕྲིན་ཐུང་ཞིག་བསྐུར། །
“སྙིང་ཕྱེད་ཀ་ལགས། འཕྲིན་ལན་མི་བསྐུར་དོན་ཅི་རེད།
ང་ལ་སྡུག་བསྔལ་བཤད་ས་ཞིག་ཡོད་པ་ཁྱེད་རང་ཡིན། ང་ཁྱེད་
229



བརྩེ་དུང་གི་ན་ཟུག
ཀྱི་བྲང་དཀྱིལ་ལ་མགོ་བོ་སྦྱར་ནས་སྐད་ཤུགས་གང་ཡོད་ཀྱིས་ངུ་
ན་འདོད་མོད། ཁྱེད་ནི་བདག་གི་རྨི་ལམ་ནང་གི་རྩེད་རོགས་བློ་
བཟང་བཞིན། ང་དང་ཆེས་རྒྱང་ཐག་རིང་ས་ཞིག་ནས། ངའི་ངུ་
སྟངས་དང་དགོད་སྟངས་ལ་ལྟད་མོ་ལྟ་མཁན་ཞིག་རེད་འདུག དེ་
རིང་གཞི་ནས་ང་ཁེར་རྐྱང་ཡིན་པ་ཤེས་ལ། རྩེད་རོགས་ཟེར་
མཁན་ཞིག་དང་གྲོགས་པོ་ཟེར་མཁན་ཞིག་གཏན་ནས་མེད་པ་
ཡང་ཤེས་སོང་། ད་ཁྱེད་ཀྱིས་ང་དང་ཀུ་རེ་རྩེད་མཚམས་འཇོག་
རོགས་གནང་།” ནམ་ལངས་མ་ཐག བདེ་སྐྱིད་ཀྱིས་སྐྲངས་ནས་
ཡོད་པའི་རང་གི་མིག་ཟུང་ཕུར་ཙམ་བྱས་རྗེས་ཁ་པར་ལག་ཏུ་
བཟུང་ནས་འཕྲིན་ཐུང་རེ་ཡོད་མེད་ལ་བལྟས་ཀྱང་། སྔར་ལས་
ཀྱང་ཡིད་ཐང་ཆད་སོང་།
“བདེ་སྐྱིད་ལགས། ཁྱེད་ཀྱི་རྩེད་རོགས་བློ་བཟང་བཞིན་
ངའང་ཁྱེད་ལ་བདེ་སྐྱིད་ལྡན་ན་འདོད་མཁན་ཞིག་ཡིན། ཁྱེད་ཀྱི་
རྩེད་རོགས་བློ་བཟང་བཞིན་ངའང་ཁྱེད་ཀྱི་རྨི་ལམ་ནང་གི་མི་དེ་
ཡིན་ན་སྙམ་མྱོང་། མ་ཟད་ངའང་ཁྱེད་ལ་འོ་བྱེད་ན་འདོད་མཁན་
དེ་ཡིན། འོན་ཀྱང་། ངའི་ཚེ་སྲོག་ནི་རྒྱལ་ཁབ་དང་མི་རིགས་ལ་
ལེགས་སྐྱེས་སུ་ཕུལ་ཟིན་པས་་་་་་”
“རླབས་ཆེ་བའི་སྙིང་གི་ཕྱེད་ཀ་ལགས། དེ་རིང་ནས་ངས་
ཁྱེད་ལ་སྙིང་གི་ཕྱེད་ཀ་ཞེས་འབོད་རྒྱུ་ཡིན། ངའི་རྩེད་རོགས་བློ་
230



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བཟང་ཡང་རྒྱལ་ཁབ་དང་མི་རིགས་ཆེད་ཅི་ཡང་བྱེད་ཕོད་མཁན་
ཞིག་ཡིན་ཟེར། ངའི་རྩེད་རོགས་དང་ཁྱེད་གཉིས་ལ་ངས་སྨོན་ལམ་
འདེ བས། ངས་ཀྱང་རང་གི་མི་རིགས་ཀྱི་ཆེད་དུ་སྨོན་ལམ་
འདེབས།”
“སྤྱིར་ཡིན་ན་ང་ཁྱེད་དང་ཉེ་སར་བཅར་ཏེ། ཁྱེད་ལ་
སེམས་གསོ་རེ་བྱེད་ན་འདོད། ང་ཁྱེད་དང་ཁ་གཏད་དུ་ལངས་
ནས་རང་གི་མི་ཚེའི་བརྒྱུད་རིམ་བཤད་ན་འདོད། འོན་ཀྱང་བསམ་
བློ་ཞིབ་ཏུ་བཏང་ན། ད་བར་ངའི་དམིགས་ཡུལ་རྒྱལ་ཁབ་དང་མི་
རིགས་འདི་ཡིན་དུས། ངས་རང་གི་བརྩེ་དུང་བློས་གཏོང་བྱེད་
དགོས་བྱུང་། ངས་རང་གི་ངོ་གདོང་འདི་ཁྱེད་ལ་སྦས་སྐུང་བྱས་
དགོས་བྱུང་།”
“རྒྱལ་ཁབ་དང་མི་རིགས་ཀྱི་ཆེད་དུ་མི་ཚེ་གཏོང་མཁན་
ཞིག་ཡིན་ན། ངོ་ཤེས་མིན་ལ་མ་ལྟོས་པར་རྒྱབ་སྐྱོར་བྱེད་དགོས་
པ་རེད། ཁྱེད་ཀྱིས་ངོ་གདོང་སྦས་སྐུང་བྱེད་པར་རྒྱུ་མཚན་ཞིག་
ཡོད་ངེས་པས་རྗེས་ཕྱོགས་ངོ་ཐུག་རྒྱུའི་སྐད་ཆ་ཚིག་གཅིག་ཀྱང་
མི་བཤད། ཁྱེད་ལ་ངས་འོ་ཞིག་སྐྱེལ་ན་སྙམ་གྱི་ཡོད་པ་མིན་ནམ།
ངས་སེམས་གཏིང་ནས་ཁྱེད་ལ་འོ་འདི་བསྐུར་བ་ཡིན།” ཁ་པར་
བརྒྱུད་འོ་ཞིག་བྱེད་པ་དང་འོ་བྱེད་བཞིན་པའི་པར་ཞིག་ཀྱང་
བསྐུར་རྗེས་བདེ་སྐྱིད་ཀྱི་སེམས་ཡོངས་སུ་ལྷོད་སོང་།
231



བརྩེ་དུང་གི་ན་ཟུག
“ཁྱེད་ཀྱི་སེམས་ཤུགས་ལ་ང་ཡིད་སྨོན་འཆོར་སོང་། ཁྱེད་
རང་སྔ་ས་ནས་སེམས་ཤུགས་ཅན་འདི་འདྲ་ཞིག་ཡིན་པ་ཤེས་ན།
ངས་རྒྱབ་མདུན་གང་རུང་ནས་རྒྱུས་མེད་པ་བཞིན་ཁྱེད་ལ་ལྐོག་
ལྟ་བྱེད་དོན་ཅི། ཉིན་བརྒྱུད་མཚན་བརྒྱུད་ཀྱིས་འབྲེལ་ལམ་
བཙུགས་དོན་ཅི། དངོས་གནས། དེ་རིང་ངའི་སེམས་པ་ཤིན་ཏུ་
སྐྱིད་པོ་འདུག འདི་འདྲ་ཡིན་ན་ང་ནམ་ཞིག་འཆི་དགོས་རུང་
དགའ་བའི་ངང་འཆི་ཐུབ་ངེས། སྤོབས་པ་དང་བཅས་འཆི་ཐུབ་
ངེས། ཁྱོད་བདེ་སྐྱིད་ལྡན་པར་ཤོག”
“སྙིང་གི་ཕྱེད་ཀ་ལགས། ངས་ཇི་ལྟར་བསམ་བློ་བཏང་
ཡང་ཁྱེད་རང་ངའི་རྩེད་རོགས་བློ་བཟང་ལས་མི་གཞན་ཞིག་ཡིན་
སྲོལ་མི་འདུག་པས། ཁྱེད་ཀྱིས་ང་ལ་སྐད་ཆ་དྲང་མོ་ཞིག་བཤད་
ན་ཆོག་གམ། ཁྱེད་ཀྱིས་རང་ཉིད་ཀྱི་བསམ་ཚུལ་ཐད་ཀར་ཤོད་
དང་། ངས་བསམ་ཤེས་བྱེད་དགོས་ས་ཞིག་ཡིན་ན་ཅིས་ཀྱང་
བསམ་ཤེས་བྱ་ངེས་ལ། དང་ལེན་བྱེད་དགོས་པ་དག་ཀྱང་དང༌
ལེན་བྱ་ངེས་ཡིན།”
“ང་ཁྱེད་ཀྱི་རྩེད་རོགས་བློ་བཟང་མིན། ཁྱེད་ཀྱིས་རང་
གི་ཨ་མར་དྲིས་དང་། ཨ་མས་ཁྱེད་ལ་རྩེད་རོགས་བློ་བཟང་སྐོར་
གྱི་མཐོང་ཐོས་གང་མང་ཞིག་འཆད་ངེས་སྙམ། ཁྱེད་རང་བདེ་
སྐྱིད་ལྡན་པར་ཤོག” ཕར་ཕྱོགས་ཀྱིས་འཕྲིན་ཐུང་དེ་འབྱོར་བ་
232



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དང་། གཞི་ནས་དྲན་པ་གཞན་ཞིག་ལས་སད་པ་བཞིན་ཐད་ཀར་
སྤྱི་སྤྱོད་ཁ་པར་ཁང་དུ་རྒྱུགས། །
༡༠
““སྙིང་གི་ཕྱེད་ཀ་ལགས། ངས་ཨ་མ་ལ་ཁ་པར་བཏང་ནས་
འབྲེལ་བ་བྱས་པ་ཡིན། ངའི་རྩེད་རོགས་བློ་བཟང་རྒྱ་གར་དུ་ཡོང་
བའི་ལམ་བར་ནས་འདས་གྲོངས་སུ་གྱུར་བ་རེད་ཟེར། ད་དུང་
རྩེད་རོགས་བློ་བཟང་ཟེར་བ་ཞིག་གཏན་ནས་མེད་པས་ཕྱིར་རང་
ཡུལ་ལ་ལོག་ཤོག་ཟེར། ཨ་མས་གཞན་གྱིས་བཤད་སྒྲོས་ལ་ཡིད་
ཆེས་བྱེད་ཀྱི་འདུག འོན་ཀྱང་ངའི་སེམས་ན་རྩེད་རོགས་བློ་བཟང་
ནི་ནམ་ཡང་གསོན་པོ་ཡིན་པས། ནམ་ཞིག་ཐུག་ངེས་རེད་སྙམ་
པའི་རེ་བ་འགྱུར་མ་མྱོང་། ཁྱེད་དང་ཁ་པར་བརྒྱུད་འབྲེལ་མཐུད་
བྱུང་བ་ནས་བཟུང་། རྩེད་རོགས་བློ་བཟང་ང་དང་ཐག་ཉེ་ཐག་
ཉེ་ཞིག་ན་ཡོད་པའི་རེ་བ་སྔར་ལས་ཇེ་བརྟན་དུ་གྱུར་བས། ངས་
མུ་མཐུད་རང་གི་ཆུང་དུས་ཀྱི་རྩེད་རོགས་བློ་བཟང་འཚོལ་དགོས།
ཁྱེད་རང་ཡང་བདེ་སྐྱིད་ལྡན་པར་ཤོག”
“གལ་སྲིད་ཁྱེད་ཀྱི་རྩེད་རོགས་བློ་བཟང་ཆུང་མ་དང་བུ་
ཕྲུག་ཡོད་མཁན་ཞིག་ཡིན་ན། གལ་སྲིད་རྩེད་རོགས་བློ་བཟང་
ཁྱེད་ལ་རྩ་བ་ནས་མི་དགའ་མཁན་ཞིག་ཡིན་ན། གལ་སྲིད་ཁྱེད་
233



བརྩེ་དུང་གི་ན་ཟུག
ཀྱི་རྩེད་རོགས་བློ་བཟང་གིས་དམིགས་ཡུལ་ཞིག་གི་ཆེད་དུ་ཁྱེད་
རང་བློས་གཏོང་བྱེད་དགོས་པ་ཡིན་ན། གལ་སྲིད་ཁྱེད་ཀྱི་རྩེད་
རོགས་བློ་བཟང་དངོས་གནས་འཇིག་རྟེན་འདིར་མེད་ན། ཡང་
ན་ཁྱེད་ཀྱི་མིག་མདུན་ནས་མེད་སོང་ན། གལ་སྲིད་་་། ཁྱེད་ཀྱིས་
བཟོད་སྒོམ་ཐུབ་བམ།”
“མིག་མདུན་ནས་ལྷག་པའི་བྱ་བ་ཞིག་ན། བཟོད་སྒོམ་
མི་བྱེད་རང་བྱེད་རེད་ལ། ལྷག་པར་དུ་རྩེད་རོགས་བློ་བཟང་གིས་
ཐག་བཅད་པ་ཞིག་དང་། རྩེད་རོགས་བློ་བཟང་གིས་སྒྲུབ་པ་ཞིག་
ཡིན་ཕྱིན་ངས་རྒྱབ་སྐྱོར་བྱེད་རྒྱུའི་སེམས་ཤུགས་ཡོད་པས་ན། ཁྱེད་
ཀྱིས་གང་ལའང་སེམས་ཁྲལ་མ་བྱེད་རོགས།” །
“ཨ་མས་བཤད་པའི་སྐད་ཆ་ལ་ཡིད་ཆེས་བྱེད་དཀའ་
ནའང་། མཚམས་རེར་ང་འདང་རྒྱག་གི་ནང་དུ་ཡང་ཡང་ལྷུང་
འགྲོ། དུས་དེར་ཨ་མའི་སྐད་ཆ་དག་ཀྱང་རྣ་ལམ་ནས་ཇེ་གསལ་
དུ་འགྲོ་བས། དེ་རིང་། ང་ཁུ་སིམ་སིམ། མུན་ནག་ལ་མིག་ཟུང་
བགྲད་ནས་ཆུང་དུས་ཀྱི་དུས་ཚིགས་ཤིག་ལ་ཕྱིར་དྲན་བྱེད་འདོད།
མགོ་བོ་ན་ན་བར་ཕྱིར་དྲན་བྱེད་ན་འདོད་པས་ན། ཁ་པར་སྒོ་
བརྒྱབ་ཆོག་པར་གྱིས།
༡༡
“བདེ་སྐྱིད་ལགས། སྔ་དྲོ་བདེ་ལེགས། ཕྱི་རོལ་ལ་སོང་
234



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དང་། སྨུག་པ་སྟུག་པོ་ཞིག་གང་སར་རྒྱུ་བཞིན་འདུག”
“ཨ་མས་བཤད་ན། ང་ཆུང་དུས་སྨུག་པ་ལ་དགའ་བས།
སྨུག་པ་ནམ་འཐིབས་ལ་རྩེད་རོགས་བློ་བཟང་ཁྲིད་ནས་སྨུག་
གསེང་གཤགས་ནས་བུད་འགྲོ་ཟེར་ལ། ཕྱིར་འཁོར་དུས་གྲང་ངར་
མ་བཟོད་པར་སོ་སྒྲ་ཐག་ཐག་འདར་ཡང་ལག་པ་དྲོན་པོ་ཡིན་
རབས་དང༌། དེ་ནི་རྩེད་རོགས་བློ་བཟང་གིས་ངའི་ལག་པ་ཁོང་
གི་མཆན་འོག་ལ་བཅུག་ནས་དྲོད་སྟེར་བ་རེད་ཟེར་བ་སོགས་སྨུག་
གསེང་མྱུལ་བའི་གཏམ་རྒྱུད་གང་མང་བཤད་མྱོང་། ང་ཕྱི་རོལ་ལ་
སོང་ནས། སྙིང་གི་ཕྱེད་ཀ ཁྱེད་ཀྱིས་ང་མཐོང་གི་འདུག་གམ་ཞེས་
སྐད་ཤུགས་གང་ཡོད་ཀྱི་འབོད་རྒྱུ་ཡིན། ཁྱེད་ཀྱིས་ཉོན་ཨང་།”
༡༢
“དགོང་དྲོ་བདེ་ལེགས། ང་སྨུག་གསེང་ན་ཡོད་པ་ཁྱེད་
ཀྱིས་མཐོང་བྱུང་ངམ། ངས་ཁྱེད་ལ་སྙིང་གི་ཕྱེད་ཀ་ཞེས་བོས་པ་
ཐོས་བྱུང་ངམ། དེ་རིང་སྨུག་གསེང་ནས། ལྕང་སྡོང་གི་ཡལ་རེ་
ལ་འཇུས་ཏེ་རྩེད་རོགས་བློ་བཟང་ཡིན་པ་བཞིན་སྐད་ཆ་བཤད་
མྱོང་ལ། ཁུ་སིམ་པའི་རི་ལུང་ནས་ཤར་ནུབ་ཀྱི་སྨུག་རྒྱུ་ལ་བལྟས་
ཏེ་ང་ད་དུང་ཡང་སེམས་མི་ཤེས་པའི་བྱིས་པ་ཞིག་ཡིན་ན་ཅི་མ་
རུང་སྙམ་བྱུང་།”
235



བརྩེ་དུང་གི་ན་ཟུག
“བདེ་སྐྱིད་ལགས། སྨུག་གསེང་ནས་ངས་ཁྱེད་ཀྱི་མིག་
གོང་ནས་བཞུར་བའི་མཆི་མ་མཐོང་བྱུང་། སྨུག་གསེང་ནས་ཁྱེད་
ཀྱིས་རྩེད་རོགས་བློ་བཟང་ཞེས་སྐད་ཤུགས་གང་ཡོད་ཀྱིས་སྒྲོག་
པའི་འབོད་སྒྲ་ཐོས་བྱུང་། ད་དུང་ཨ་ལན་སྟེར་མཁན་མེད་པར་
ཡུན་རིང་འགོར་རྗེས་ངོ་གདོང་ལག་པས་སྐྱོར་ཏེ་ཡིད་ཚིམ་པ་ཞིག་
ངུས་པ་བཅས་མཐོང་ཐོས་བྱུང་། ཕུ་བོས་སྒྲུབ་པ་ཞིག་ཡིན་ན་རྒྱབ་
སྐྱོར་བྱེད་ངེས་ཞེས་བརྗོད་པ་མ་ཡིན་ནམ། དེ་རིང་རང་སེམས་
གནོན་མི་ཐུབ་པ་ཅི་རེད།”
“ཁྱེད་ཀྱིས་ང་ལ་རྒྱང་ལྟ་བྱས་པ་ཡིན་ནམ་ཡང་ན་ཚོད་
དཔག་བྱས་པ་ཡིན། ཁྱེད་ཀྱིས་བཤད་པ་བདེན་པ་རེད། དེ་རིང་།
ལང་ལོང་རྒྱུ་བའི་སྨུག་རྒྱུ་དང་། ཁུ་སིམ་པའི་རི་ལུང་ནས་རྨི་ལམ་
ནས་མཐོང་བ་ལྟ་བུའི་ཡུལ་ལྗོངས་ཤིག་གི་སྣང་བརྙན་རབ་རིབ་
ཅིག་དྲན་པས། ང་ཡིད་ཚིམ་པ་ཞིག་ངུས་པ་ཡིན། ངས་ཡིད་ཚིམ་
པ་ཞིག་བོས་པ་ཡིན། ད་དུང་ང་ཡིད་ཚིམ་པ་ཞིག་བགད་པ་ཡིན།
ཚང་མ་ངའི་རྩེད་རོགས་བློ་བཟང་གིས་མཐོང་ཡོད་པར་སྨོན།
ཐོས་ཡོད་པར་སྨོན། བསམ་ཡོད་པར་སྨོན། ད་ལྟ། ང་བྱིས་དུས་
ཀྱི་དབྱར་ལྗོངས་ཤིག་ལ་སླེབས་པ་བཞིན་སེམས་ཧ་ཅང་སྐྱིད་པོ་
འདུག”
“ཁྱོད་སྐྱིད་དུས་ནི་ང་སྐྱིད་དུས་ཡིན་ལ། ཁྱོད་སྡུག་དུས་
336



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ནི་ང་སྡུག་དུས་ཀྱང་ཡིན། ཁྱོད་ནམ་ཡང་སྐྱིད་པར་སྨོན།”
༡༣
“སྙིང་གི་ཕྱེད་ཀ་ལགས། དེ་རིང་ནས་ཁྱེད་ཀྱིས་ངའི་ཁ་
པར་དུ་སྒོར་མོ་བླུགས་མི་དགོས། དེ་རིང་ནས། བར་མཚམས་
མེད་པར་ཁྱེད་དང་མུ་མཐུད་ཁ་པར་ནས་འཕྲིན་ཐུང་བསྐུར་རེས་
བྱེད་རྒྱུ་ཡིན་པས་ན་སེམས་ཁྲལ་མ་བྱེད།”
“ང་ལ་ཆུང་མ་མེད་ལ། ང་ལ་མ་འོངས་པའི་ཁྱིམ་གཞི་མེད།
ལྷག་པར་དུ་ང་ལ་སང་ཉིན་ཞེས་པའི་ཉི་མ་ཞིག་ཡོད་པར་བསམ་
བློ་གང་ཡང་གཏོང་གི་མེད་པས་ན། ང་ལ་དངུལ་སྒོར་ཟེར་བ་ཞིག་
དགོས་དོན་རྩ་བ་ནས་མེད། མཚམས་ལན་རེར་ལག་ཡོང་རེ་བྱུང་
དུས་ཁྱེད་དང་གྲོགས་པོ་ཚོའི་ཁ་པར་ནང་བླུགས་ན་ངའི་སེམས་
སྐྱིད་པོ་འདུག དེ་རིང་ནས་ཉི་མ་འགའ་ཤས་ཀྱི་རིང་ང་བྱ་བ་ཞིག་
གི་ཆེད་དུ་འགྲོ་དགོས་པས་ཁ་པར་སྒོ་རྒྱག་གི་ཡིན། ཟླ་གཅིག་ལྷག་
གི་རྗེས་ལ་ངས་ཁྱེད་ལ་འབྲེལ་བ་བྱ་ངེས། གལ་སྲིད་ཟླ་གཅིག་དང་
བདུན་གཅིག་གི་རྗེས་ནས་ངའི་ཕྱོགས་ནས་བརྡ་ལན་རེ་མ་འབྱོར་
ན། ཁྱེད་ཀྱིས་རྩེད་རོགས་བློ་བཟང་འཚོལ་བ་བཞིན་ང་མ་འཚོལ་
རོགས། ད་དུང་ཞུ་རྒྱུ་ཞིག་ལ། ཁྱེད་ཀྱི་ཨ་མའི་གསུང་ལ་གཞིགས་
ན་རྩེད་རོགས་བློ་བཟང་ཡང་འཇིག་རྟེན་ན་ཡོད་མེད་བཤད་
237



བརྩེ་དུང་གི་ན་ཟུག
དཀའ་བས། ཁྱེད་ཀྱིས་གང་དགའ་ཅི་སྐྱིད་ཀྱི་འཚོ་བར་རོལ་རྒྱུ་
ངའི་རེ་བ་ཡིན་པས། ཡོད་ཚད་བརྗེད་དུ་ཆུགས”
“དགོངས་པ་མ་འཚོམས། ཁྱེད་ཀྱིས་བཀྱོན་པའི་ཁ་པར་
སྒོ་བརྒྱབ་འདུག” བདེ་སྐྱིད་ཀྱིས་འཕྲིན་ཐུང་དེ་བཀླགས་མ་ཐག་
ཀླད་པར་དྲི་རྟགས་གང་མང་ཞིག་དགོང་དྲོའི་སྐར་མ་བཞིན་ཤར་
ཡོང་བས་དེ་མ་ཐག་ཁ་པར་བཏང་། འོན་ཀྱང་ཕ་རོལ་བའི་ཁ་པར་
སྒོ་བརྒྱབ་ཟིན་པ་དེས་ཅི་བྱ་གཏོལ་མེད་དུ་གྱུར།
༡༤
“སྙིང་གི་ཕྱེད་ཀ་ལགས། ད་བར་ངས་རྩེད་རོགས་བློ་
བཟང་དྲན་པ་བཞིན་ཁྱེད་རང་ཡང་དྲན་གྱི་འདུག་ལ། རྩེད་
རོགས་བློ་བཟང་བཞིན་ཁྱེད་རང་ཡང་ངའི་ཉི་མ་རེ་རེའི་ནང་མེད་
དུ་མི་རུང་བའི་ཆ་ཤས་ཤིག་ཏུ་གྱུར་འདུག མཚམས་ལན་རེར། ངའི་
རྨི་ལམ་དུའང་རྩེད་རོགས་བློ་བཟང་དང་ཁྱེད་གཉིས་ངོ་བོ་དབྱེར་
མེད་ཀྱིས་དྲན་གྱི་འདུག
སྐད་ཆ་འདི་དག་ཁྱེད་ལ་ནམ་ཞིག་འབྱོར་མིན་བཤད་
ཚོད་དཀའ་ནའང་། སེམས་ནང་མི་ཤོང་བས་བསྐུར་དགོས་བྱུང་།
ཁྱེད་ཀྱི་བྱ་བ་བདེ་ལེགས་ངང་འགྲུབ་པར་སྨོན།”
238



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
༡༥
“སྙིང་གི་ཕྱེད་ཀ་ལགས། ངས་ཨ་མ་ལ་ཁ་པར་བཏང་ནས་
རྩེད་རོགས་བློ་བཟང་རྙེད་བྱུང་ཞེས་སྐུ་རྩེད་ཞུས་པ་ཡིན་མོད། ཨ་
མས་ང་དམྱལ་བར་སྐྱེ་རྒྱུ་རེད་ཟེར། ངས་དོན་དག་ཧ་མ་གོ་བར་
ཅིའི་ཕྱིར་ཞེས་དྲིས་པ་ན། རྩེད་རོགས་བློ་བཟང་སྤྲུལ་སྐུ་རེད་ཟེར།
དེ་མ་ཐག་ངས་རྩེད་རོགས་བློ་བཟང་གསོན་ཡོད་པ་ཤེས་པས་ད་
བར་གང་དུ་ཡོད་མེད་དྲིས་པ་ཡིན། འོན་ཀྱང་ཨ་མས་བཀའ་མོལ་
གསལ་བོ་ཞིག་གནང་མ་སོང་། ནམ་རྒྱུན་ངས་ཨ་མར་ཁ་པར་
གཏོང་ཐེངས་རེར། ཅི་ཞིག་སྦས་སྐུང་བྱེད་བཞིན་པའི་ཚོར་སྣང་
བྱུང་མྱོང་། དེ་རིང་ངའི་ཚོར་སྣང་དེ་འགྲིག་ཡོད་པ་ཤེས།
སྐད་ཆ་འདི་གོ་དུས་ཁྱེད་རང་ཏན་ཏན་དགའ་ངེས་ཡིན་
པས་ཐད་ཀར་བསྐུར་བ་ཡིན། ཁ་པར་སྒོ་ཕྱེ་མ་ཐག་འཛུམ་
མདངས་དང་བཅས་ཀློག་རོགས།”
༡༦
““སྙིང་གི་ཕྱེད་ཀ་ལགས། མདང་ནུབ་ང་ལ་རྨི་ལམ་ཞིག་
རྨིས་བྱུང་། ངའི་རྩེད་རོགས་བློ་བཟང་ཁྲི་མཐོན་པོ་ཞིག་ན་
བཞུགས་འདུག་ལ། མི་མང་སྟོང་ཕྲག་མང་པོས་དད་པའི་ཐལ་མོ་
སྦྱར་འདུག ངས་རང་གི་དྲན་གདུང་ཞུས་ཆེད་ཐད་ཀར་རྩེད་
239



བརྩེ་དུང་གི་ན་ཟུག
རོགས་བློ་བཟང་གི་བཞུགས་ཁྲི་སར་ཡར་འཚང་དུས། མི་མང་
གིས་ང་ལ་མཆིལ་ཞགས་འཕེན་པ་མ་ཟད། དམྱལ་བར་སྐྱེས་རྒྱུ་
མ་ཞེས་གཤེ་བྱུང༌། འདི་འདྲའི་འཇིགས་རུང་གི་རྨི་ལམ་ཞིག་ལས་
སད་པས་ངའི་ལུས་ཡོངས་རྫོགས་རྔུལ་ཆུས་ཁེངས་འདུག ད་བར་
ངས་ཅི་ཞིག་བྱེད་དགོས་མིན་ཤེས་ཀྱི་མི་འདུག ཁྱེད་དང་ཁ་པར་
གྱི་འབྲེལ་འདྲིས་ཆད་ནས་བཟུང་ང་ལ་སྙིང་གཏམ་བཤད་ས་ཙམ་
ཡང་མེད་པར་ཅི་འདྲའི་སུན་པ་ལའང་། འདི་ལྟར་ངས་རྩེད་
རོགས་བློ་བཟང་དྲན་ཐེངས་རེར་ཁྱེད་རང་ཡང་དྲན་གྱི་ཡོད་པས་
ན། ཁྱེད་ཀྱི་ཁ་པར་སྒོ་ཕྱེ་མ་ཐག་འཕྲིན་ལན་རེ་བསྐུར་རྒྱུ་མ་
བརྗེད།”
༡༧.
“སྙིང་གི་ཕྱེད་ཀ་ལགས། ཁྱོད་དང་འབྲེལ་འདྲིས་མེད་
པར་ཉི་མ་ལྔ་འགོར་སོང་། ང་ལ་མཚོན་ན་ཟླ་བ་ལྔ་ལས་རིང་བའི་
སྣང་བ་འདུག ཐ་ན་ཉི་མ་འདི་དག་གི་ནང་གཉིད་སྐྱིད་པོ་ཞིག་
ཀྱང་ཁུག་ཐབས་བྲལ་བས་ཁྱེད་ཀྱིས་ཀྱང་ང་རྨི་ལམ་ནས་མ་འདོར་
རོགས། ད་བར་ངའི་མིག་ཀོང་གི་མཆི་མ་འདི་གཙང་བོ་བཞིན་
བཞུར་འགྲོ་དུས། ཁ་པར་ནང་གི་ངེད་གཉིས་ཀྱི་བརྡ་འཕྲིན་ལ་
བལྟས་ཏེ་ཡིད་དུ་འོང་བའི་ཁ་སང་གི་ཉི་མ་རེ་རེར་ཕྱིར་དྲན་བྱེད་
ཀྱི་ཡོད།”
240



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
༡༨
“སྙིང་གི་ཕྱེད་ཀ་ལགས། ངས་ཨ་མར་ཁ་པར་བཏང་སྟེ།
རྩེད་རོགས་བློ་བཟང་གི་གནས་ཚུལ་གསལ་བོ་ཞིག་གསུང་བའི་རེ་
བ་ཞུས་པ་ཡིན་མོད། རྩེད་རོགས་བློ་བཟང་ནི་འགྲོ་བ་མིའི་རིགས་
ཀྱི་བདེ་སྡུག་འཁུར་མཁན་ཞིག་ཡིན་པས་བུ་མོ་ཞིག་གིས་བར་ཆད་
མ་བྱེད་ཟེར་ན། ཁྱེད་ཀྱི་སྐད་ཆ་དང་ཨ་མའི་སྐད་ཆའི་ནང་དོན་
ལ་བསམ་བློ་གཏོང་དགོས་བྱུང་། རྩེད་རོགས་བློ་བཟང་དང་ཁྱེད་
གཉིས་ཀྱི་བྱ་བཞག་ལ་འདྲ་བའི་ཆ་གང་མང་ཞིག་མཐོང་གི་འདུག་
ལ། ལྷག་པར་དུ་རྩེད་རོགས་བློ་བཟང་དང་ཁྱེད་གཉིས་མི་གཅིག་
ཡིན་པའི་སྣང་བ་འགོག་མེད་དུ་སྐྱེས་ཀྱི་འདུག”
“སྙིང་གི་ཕྱེད་ཀ་ལགས། སྤྲུལ་སྐུ་ལ་བརྩེ་དུང་མེད་པ་རེད་
དམ། སྤྲུལ་སྐུ་ལ་ཕོ་མོའི་བརྩེ་དུང་རྩ་བ་ནས་མེད་པ་རེད་དམ།
ངས་བལྟས་ན་མི་སུ་ལའང་བརྩེ་དུང་ཡོད་པ་རེད་ལ། མི་རིགས་
ཀྱི་ཆེད་དུ་རང་སྲོག་གཏོང་མཁན་ཚོ་ལའང་བརྩེ་དུང་ཟབ་མོ་ཡོད་
པ་རེད་སྙམ། དེར་བརྟེན་རྩེད་རོགས་བློ་བཟང་དང་ཁྱེད་གཉིས་
ཀྱི་ང་ལ་ངོ་ཐུག་སྟེ། འོ་སྐྱེལ་མ་ཐུབ་ནའང་། འཐམ་འཁྱུད་བྱེད་
མི་ཐུབ་ནའང་། བརྩེ་དུང་བརྗོད་མ་ཐུབ་ནའང་། སྙིང་གཏམ་གླེང་
241



བརྩེ་དུང་གི་ན་ཟུག
མི་ཐུབ་ནའང་། དྲན་གདུང་བཤད་མི་ཐུབ་ནའང་། རང་གི་གནས་
སྟངས་ཙམ་རེ་ཅིས་ཀྱང་གསལ་བོ་བཤད་ན་ཅི་མ་རུང་།”
༢༠
“སྙིང་གི་ཕྱེད་ཀ་ལགས། དེ་རིང་རི་རྒྱུད་འདི་ཡང་བསྐྱར་
སྨུག་པས་གཡོགས་འདུག སྨུག་རྒྱུ་སྐོར་ཚོགས་རེ། སྒོ་དང་སྒེའུ་
ཁུང་བརྒྱུད་ནས་ངའི་སྔས་འགྲམ་དུ་འབྱོར་བྱུང་། རྩེད་རོགས་བློ་
བཟང་འབྱོར་བ་བཞིན་ང་དགའ་ཚོར་གྱིས་མྱོས་ཏེ། རི་ལུང་གང་
སར་འདུར་རྒྱུགས་བྱས་པ་ཡིན། ཕྱོགས་བཞི་མཚམས་བརྒྱད་ལ་
རྩེད་རོགས་བློ་བཟང་ཞེས་བོས་པ་ཡིན། ད་དུང་སྙིང་གི་ཕྱེད་ཀ་
ལགས། ང་མཐོང་གི་འདུག་གམ་ཞེས་སྨུག་གསེང་ནས་གང་སར་
ཡིབ་བཞིན་སྐད་ཅོར་ཡིད་ཚིམ་པ་ཞིག་བརྒྱབ་པ་ཡིན། སྨུག་
གསེང་མྱུལ་སྐབས་རྨི་ལམ་ལྟ་བུའི་སྣང་བརྙན་གང་མང་ཞིག་
སེམས་ངོས་ལ་རབ་རིབ་ཀྱིས་འཆར་ནའང་། བསམ་བློ་ཞིབ་མོ་
གཏོང་དུས་མགོ་བོ་ན་བས་ནག་འཐོམ་མེར་གྱུར་འགྲོ། གཅིག་བྱས་
ན་སྨུག་རྒྱུ་ཡིས་ངའི་དྲན་པ་སླར་གསོ་བྱ་ཐུབ་པ་འདྲ།”
༢༡
“སྙིང་གི་ཕྱེད་ཀ་ལགས། ང་ད་ལྟ་ནང་དུ་སླེབས་ཡོད།
24



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ངས་ཁྱེད་རང་ཤིན་ཏུ་དྲན་གྱི་འདུག ཡང་བསྐྱར་ཁ་པར་ནང་གི་
བརྡ་འཕྲིན་ཀློག་སྟེ་ངེད་གཉིས་ཀྱི་ཡིད་དུ་འོང་བའི་ཁ་སང་གི་ཉི་
མ་དག་ལ་ཕྱིར་དྲན་བྱེད་ཀྱི་ཡོད། རྩེད་རོགས་བློ་བཟང་དང་ངེད་
གཉིས་ཀྱིས་ཆུང་དུས་རྩེད་ར་ནས་བསྒྲིགས་པའི་གཏམ་རྒྱུད་དག་
ལ་ཕྱིར་དྲན་བྱེད་ཀྱི་ཡོད། མ་གཞི་ཁྱེད་རང་ངའི་རྩེད་རོགས་བློ་
བཟང་ཡིན་པ་འདྲ་ལ། རྩེད་རོགས་བློ་བཟང་ཁྱེད་རང་ཡིན་པ་
འདྲ། ད་བར་ངས་ཁྱེད་གཉིས་ངོ་བོ་དབྱེར་མེད་ཀྱིས་དྲན་གྱི་
འདུག”
༢༢
“སྙིང་གི་ཕྱེད་ཀ་ལགས། ཁ་སང་ངས་ཨ་མར་ཁ་པར་
བཏང་ནས་རྩེད་རོགས་བློ་བཟང་དང་ངེད་གཉིས་ཀྱི་བྱིས་དུས་ཀྱི་
ལོ་ཟླ་ལ་དྲན་གསོ་བྱས་པ་ཡིན། ཆུང་དུས་ཀྱི་རྩེད་ར་འགྲིམས་པའི་
རྩེད་རོགས་བློ་བཟང་དང་ངེད་གཉིས་ཀྱི་གཏམ་རྒྱུད་ལ་ཉན་པ་
ཡིན།
ཨ་མའི་སྐད་ཆ་ལ་གནའ་གཏམ་བཞིན་གོ་རིམ་འདུག ཨ་
མའི་སྐད་ཆ་ལ་སྒྲུང་གཏམ་བཞིན་སྒྱུ་རྩལ་གྱི་འགུག་ཤུགས་ཀྱང་
འདུག ངའི་ལུས་ངག་ཡིད་གསུམ། རི་རབ་ཀྱི་དཔངས་དང་གཙང་
པོའི་རབ་བརྒལ་ཏེ་ཆུང་དུས་ཀྱི་རྩེད་ར་ཆུང་ཆུང་ཞིག་ཏུ་ཁྲིད་
243



བརྩེ་དུང་གི་ན་ཟུག
བྱུང་།”
༣༢
“སྙིང་གི་ཕྱེད་ཀ་ལགས། ཨ་མ་དང་ཁ་བརྡ་བྱས་རྗེས་ངས་
བསམ་བློ་གང་མང་བཏང་བ་ཡིན། ད་གཟོད། ཁྱེད་ཀྱིས་བསྐུར་
བའི་བྱེའུ་ཆུང་དེ་དང་སྙིང་ཕྱེད་ཀ་དེའི་རྒྱབ་ལྗོངས་ཀྱི་ལོ་ཟླ་དག་
གཡའ་དག་པའི་ནམ་མཁའ་བཞིན་གང་ནས་བལྟས་ཀྱང་མཐོང་
གི་ཡ། སྙིང་གི་ཕྱེད་ཀ་ཡ། ཁྱོད་རང་ངའི་རྩེད་རོགས་བློ་བཟང་
རེད་ལ། ངའི་རྩེད་རོགས་བློ་བཟང་ཁྱོད་རང་རེད། ངའི་མི་ཚེའི་
དམིགས་འདུན་མཐའ་དག་ཁྱེད་རང་གཅིག་པུ་ཡིན་ཡ། ཁྱོད་ད་
བར་གང་ན་ཡོད།”
སྙིང་གི་ཕྱེད་ཀའམ་ཆུང་དུས་ཀྱི་རྩེད་རོགས་བློ་བཟང་
ལགས། དེ་རིང་ཡང་བསྐྱར་རི་ལུང་འདི་སྨུག་པས་བཟུང་འདུག
ངས་ཡང་བསྐྱར་སྨུག་གསེང་མྱུལ་ནས་ངེད་གཉིས་ཀྱི་ཡིད་དུ་འོང་
བའི་ཆུང་དུས་ཀྱི་ལོ་ཟླར་དྲན་གསོ་བྱེད་ཐུབ་ན་སྙམ་གྱི་ཡོད། གློ་
བུར་དུ། ངའི་རྐང་བ་ཤིང་ཏོ་ཞིག་ལ་ཐོགས་ཏེ་ཅི་ཞིག་གིས་ཕུད་
རྒྱག་བྱས་པ་ལྟར་ཤིང་སྡོང་ཞིག་ལ་མགོ་བོ་རྡུང་བྱུང་། དེ་མ་ཐག་
རང་ཉིད་རླངས་འཁོར་གྱི་རྡུང་བའི་ཉི་མ་དེ་ནས་ཡོད་ཚད་དྲན་
244



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གསོས་བྱུང་། ཉི་མ་དེར་ཁྱེད་ཀྱིས་ང་ལ་འོ་ཞིམ་པོ་ཞིག་བྱས་ཏེ་ཕྱིན་
སོང་། ད་དུང་ལས་དབང་གི་བཀོད་སྒྲིག་མེད་པས་སྐྱེས་པ་རྗེས་
མར་མི་ཚེ་མཉམ་སྐྱེལ་གྱི་སྐལ་བ་ལྡན་པར་ཤོག་ཟེར་བ་དང་མིག་
ཆུ་གཏོང་གིན་ཕྱིན་སོང་། སྐབས་དེར་ངའི་སེམས་པ་ཅི་ཞིག་གིས་
འཐེན་ནས་འགྲོ་བ་བཞིན་ཁྱེད་ཀྱི་རྗེས་སྙེག་དགོས་བྱུང་། ངའི་
རྒྱབ་ཕྱོགས་ནས་ཕ་མ་གཉིས་ཀྱིས་འབོད་བཞིན་པར་རྣ་བ་གཏོད་
རྒྱུ་ཕར་ཕྱོགས་ཐ་ན་ལམ་བར་གྱི་རླངས་འཁོར་སོགས་ལའང་ཁ་
ཡ་བྱེད་འདོད་མེད་པས་ཤུགས་གང་ཡོད་ཀྱིས་མདུན་ཕྱོགས་ཀྱི་
ལམ་བུ་གཤེགས་ཏེ་ཁྱེད་ཀྱི་རྗེས་སུ་སྙེག་ནས་ཡོང་བ་ཡིན། ཡིག་
སྐྱེལ་ལས་ཁུངས་ཀྱི་བཞི་མདོ་དེ་ནས་ཅི་ཞིག་གིས་ང་ནག་འཐོམས་
མེར་བཞག དེ་རིང་། ངེད་གཉིས་ཀྱི་ཆུང་དུས་ཀྱི་ལོ་ཟླ་དག་ཁ་
སང་བཞིན་གསལ་བོ་དྲན་གྱི་འདུག་ལ། གཅིག་སེམས་གཅིག་ལ་
ཆགས་པའི་ཡིད་མཐུན་གྱི་ཆུང་འདྲིས་ཁྱེད་ཀྱང་དྲན་ངོས་ལ་
བབས་སོང་། ཁ་སང་ཁ་པར་ནས་འོ་སྐྱེལ་བ་བཞིན་ཁྱོད་འགྲོ་ཁར་
སྐྱེལ་བའི་འོ་དེའང་ད་ལྟ་རང་སྐྱེལ་བ་དང་འདྲ་བར་བྲོ་མ་ཡལ་
བར་འདུག་ཡ།”
“སྙིང་གི་ཕྱེད་ཀ་ལགས། ཁྱེད་ཀྱིས་ཟླ་གཅིག་ལྷག་གི་
245



བརྩེ་དུང་གི་ན་ཟུག
འཕྲིན་ཐུང་འདི་དག་རེ་རེ་བཞིན་ཀློག་དུས། མདུན་གྱིས་ཡོད་
ཚད་སྐྱུར་ཏེ་ངའི་འགྲམ་དུ་བྱེའུ་ཆུང་བཞིན་འཕུར་ཡོང་རྒྱུ་ཡིན་
ནམ། ཡང་ན་སྨུག་རྒྱུའི་གསེང་ནས་ལྐོག་ལྟ་བྱས་སྟེ་འདུག་རྒྱུ་ཡིན་
ནམ། ཁྱེད་ཀྱི་ཁ་པར་མདུན་ངོས་ལ་བཞག་པའི་ངའི་པར་དེ་ལ་
ཡང་བསྐྱར་ཐེངས་ཤིག་ལྟོས་དང་། ང་ཁྱེད་རང་འཚོལ་མཁན་དེ་
ཡིན་པའི་མ་ཚད། ང་ཁྱེད་རང་རྙེད་མཁན་དེའང་ཡིན། ཁྱེད་ཀྱིས་
སྲོག་ལྟར་གཅེས་སའི་ཆུང་གྲོགས་མ་དེའང་ང་ཡིན་ཡ། ཁ་པར་
ནང་དུ་འོ་༡༠༠༠༠བསྐུར་ཡོད། ལོ་ངོ་འདི་དག་རིང་གི་དྲན་གདུང་
ཁ་གསབ་ཀྱི་ཆེད་དུ་བསྐུར་བ་ཡིན།”
༢༦
“རྩེད་རོགས་བློ་བཟང་ངམ་སྙིང་གི་ཕྱེད་ཀ་ལགས། དེ་
རིང་ངས་ཨ་མ་ལ་ཁ་པར་བཏང་ནས། རྩེད་རོགས་བློ་བཟང་
ངའི་གམ་དུ་སླེབས་པའི་ཉི་མ་ཐོན་ལ་ཉེ་ཞེས་བཤད་པ་ཡིན།
འོན་ཀྱང་ཨ་མ་ཁོང་ཁྲོ་ཚད་མེད་ལངས་པ་མ་ཟད། སྤྲུལ་སྐུའི་
སྡོམ་པ་རླག་ན་དམྱལ་བར་སྐྱེས་ངེས་རེད་ཟེར། ངས་ཡང་
བསྐྱར་སྤྲུལ་སྐུ་ལ་བརྩེ་དུང་མེད་པ་རེད་དམ། རྩེད་རོགས་བློ་
བཟང་གིས་ང་གཏན་ནས་བརྗེད་མི་འདུག་ལ་ཐག་རིང་ནས་ང་
མིག་གིས་འཚོས་འདུག་ཅེས་བརྗོད་དུས། ཨ་མས་ང་འདྲ་བའི་
246



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
བུ་མོ་ཞིག་མོ་ལ་སྐྱེས་པ་ནི་ལས་མ་དག་པ་རེད་ཟེར། ངའི་ཨ་མ་
བརྩེ་དུང་ཅན་ཞིག་ཡིན་པས་ང་ལ་སེམས་གསོ་རེ་བྱེད་ངེས་
རེད་སྙམ་མྱོང་མོད། ཁོ་མོ་གཏན་ནས་འཐད་ཀྱི་མི་འདུག རྩེད་
རོགས་བློ་བཟང་ལགས། ཁྱེད་ཀྱིས་ཤོད་དང་། ཁྱེད་ཀྱིས་ཐག་
གཅོད་གང་འདྲ་ཞིག་བྱ་རྩིས་ཡིན་ནམ།
༢༧
“རྩེད་རོགས་བློ་བཟང་ལགས། མ་རེད་སྙིང་གི་ཕྱེད་ཀ་
ལགས། དེ་རིང་ནས་ངས་ཁྱེད་ལ་སྙིང་གི་ཕྱེད་ཀ་ཞེས་འབོད་རྒྱུ་
ལས་བློ་བཟང་ཟེར་རྒྱུ་མིན། འཇིག་རྟེན་ནས་ངས་ཁྱོད་དྲན་དྲན་
ཞིག་སུས་ཀྱང་དྲན་མེད་ཚོད་ཡིན་ལ། ཁྱེད་ཀྱིས་ཀྱང་ང་དྲན་དྲན་
ཞིག་ཀྱང་སུས་ཀྱང་དྲན་མེད་པ་ཆུང་དུས་ཀྱི་ལོ་ཟླ་ལ་ཕྱིར་དྲན་རེ་
བྱས་ན་ཤེས་ཐུབ། ཆུང་དུས་ཨ་མས་རྩེད་རོགས་བློ་བཟང་ནམ་
སླེབས་ན་དུས་དེར་གཉེན་སྒྲིག་བྱེད་ཆོག་ཅེས་ནམ་རྒྱུན་གླེང་གི་
ཡོད་ལ། ཆུང་དུས་ནས་ཕན་ཚུན་ལ་བརྩེ་བས་ཆུང་འདྲིས་བྱམས་
པ་ཟེར་བ་ཁྱོད་གཉིས་ལྟ་བུ་ལ་ཟེར་བ་རེད་ཅེས་བཤད་པ་ངའི་རྣ་
ལམ་ན་ད་དུང་ཡང་གསལ་ལྷང་ངེར་ཐོས་ཀྱི་འདུག ད་དུང་མོ་
རྩིས་འགྲིག་མིན་དང་ཨ་ཕ་འཐད་མིན་ལ་མ་ལྟོས་པར་ངེད་གཉིས་
ལ་རྒྱབ་སྐྱོར་བྱས་མྱོང་། འོན་ཀྱང་། ད་བར་ཨ་མ་འགྱུར་འདུག་
247



བརྩེ་དུང་གི་ན་ཟུག
པ་མ་ཟད། གཉེན་སྒྲིག་དང་བརྩེ་དུང་ཟེར་བ་ནི་བཀྲ་མི་ཤིས་པ་
ཞིག་ལ་ངོས་འཛིན་བྱེད་ཀྱི་འདུག ད་དུང་ཨ་མས་བཤད་ན། སྤྲུལ་
སྐུ་མཛད་འཕྲིན་ཆེན་པོ་ཡིན་པས་འབྲེལ་བ་རྩ་བ་ནས་བྱེད་མི་ཆོག་
ཟེར། ངས་ཨ་མ་ལ་འཁང་ར་བྱེད་པ་མིན་ནའང་། མཚམས་ལན་
རེར་སྐད་ཆ་འདི་དག་ལ་བཟོད་སྒོམ་བྱེད་རྒྱུ་ཅུང་ཁག་པོ་འདུག
སྙིང་གི་ཕྱེད་ཀ་ལགས། ཁྱེད་ཀྱིས་ང་ལ་ཨ་མའི་སྐད་ཆ་ལྟ་བུ་མ་
བཤད་རོགས།”
“བདེ་སྐྱིད་ལགས། དེ་རིང་ང་ལ་ཁ་པར་སྒོ་ཕྱེ་ཙམ་གྱི་གོ་
སྐབས་ཤིག་བྱུང་ནའང་། ཁྱེད་ཀྱི་བརྡ་འཕྲིན་རྣམས་རེ་རེ་བཞིན་
བཀླགས་མ་ཐུབ། ཁྱེད་ཀྱིས་དྲན་པ་སླར་གསོ་བྱས་འདུག་པ་ཐོས་
པས་ངས་རང་གི་དམིགས་ཡུལ་ཆེན་པོ་ཞིག་འགྲུབ་པ་བཞིན་
དགའ་སོང་། འོན་ཀྱང་ངས་སྔ་མོ་ནས་ཁྱེད་ལ་བཤད་ཟིན་པ་
བཞིན་ངའི་དམིགས་ཡུལ་ཁྱོད་མ་རེད་ལ། ངའི་ལམ་ཁའང་ཁྱེད་
ཀྱི་ལམ་ཁ་དང་རྒྱང་ཐག་ཧ་ཅང་རིང་། དྲང་པོ་བཤད་ན། ང་ཐག་
རིང་ནས་ཁྱེད་ལ་ལྟ་མཁན་དང་ཐག་ཉེ་ནས་ཁྱེད་ལ་ཉན་མཁན་
དེ་ཡིན་བསམ་གྱི་ཡོད་ནའང་། ངས་རང་གི་དམིགས་ཡུལ་དང༌
ལས་འགན་འདི་བློས་གཏོང་བྱེད་ཐབས་མི་འདུག མ་གཞི་ང་བརྩེ་
248



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དུང་གི་ཆེད་དུ་གང་ཡང་བྱེད་ཕོད་མཁན་དེ་ཡིན་མོད། ད་བར་
ངས་རང་གི་བརྩེ་དུང་བློས་གཏོང་བྱེད་དགོས་བྱུང༌། ཁྱེད་
དགོངས་པ་མ་འཚོམས་རོགས། ངའི་རེ་བ་ཡིན་ན་རྩེད་རོགས་བློ་
བཟང་ཟེར་བ་དང་སྙིང་གི་ཕྱེད་ཀ་ཟེར་བ་དག་གི་ཆེད་དུ་མི་ཚེ་
སྟོང་ཟད་དུ་མི་གཏོང་བར། འོད་ཟེར་འཕྲོ་བའི་མདུན་ལམ་ཞིག་
གི་ཆེད་དུ་ཕྱི་ནང་གི་རིག་གནས་ལ་འབད་འབུངས་བྱེད་ན་ངའི་
སེམས་ཧ་ཅང་སྐྱིད་ངེས་ལ། ཁྱེད་ཀྱི་ཨ་མའི་སེམས་ཀྱང་དགའ་
ངེས་ཡིན། ད་བདེ་མོ་བྱོས། ཁྱོད་བདེ་སྐྱིད་ལྡན་པར་ཤོག”
༢༩
“སྙིང་གི་ཕྱེད་ཀ་ལགས། ཨ་མ་ནི་ང་དགུའི་གོང་གི་མི་ཡིན་
པས་དེ་ལྟར་བཤད་ན་ངས་བསམ་ཤེས་ཐུབ་ཀྱི་འདུག འོན་ཀྱང་
ཕུ་བོ་ཁྱེད་ནི་མི་རབས་འདིའི་མི་གསར་བ་ཡིན་པས་བསམ་ཚུལ་
དེ་དག་ལ་ངས་དང་ལེན་བྱེད་ཐབས་མི་འདུག ཁྱེད་ཀྱིས་ལས་
གཞི་གང་འདྲ་ཞིག་གི་འགན་ཁྱེར་ཡོད་ན་ངས་རྒྱབ་སྐྱོར་བྱ་ངེས་
ལ། ངའི་ཕྱོགས་ནས་བློས་གཏོང་བྱེད་དགོས་པ་དེ་འདྲ་ཡོད་ནའང་
སེམས་ནང་གྲ་སྒྲིག་དགོས་པ་ཤེས་ཡོད། འོན་ཀྱང་བརྩེ་དུང་གི་
ཕྱོགས་ནས་འགྲོ་བ་མིའི་རིགས་སུ་ལའང་ཡོད་ཆོག་པ་དེ་ངས་
བདག་འཛིན་བྱེད་ཀྱི་ཡོད་ན། ཁྱེད་ཀྱིས་བསམ་བློ་ཞིབ་མོ་ཞིག་
249



བརྩེ་དུང་གི་ན་ཟུག
གཏོང་རོགས། ཁྱོད་སྤྲུལ་སྐུ་ཡིན་ན་ཆོག ཁྱོད་མི་རིགས་ཀྱི་བདེ་
སྡུག་འཁུར་མཁན་ཡིན་ན་ཆོག ཁྱོད་འགྲོ་བ་མིའི་རིགས་ཀྱི་བདེ་
སྐྱིད་འཚོལ་མཁན་དེ་ཡིན་ནའང་ཆོག་མོད། ངའི་ཐག་ཉེ་སར་ཡོང་
སྟེ་གནས་སྟངས་ངོ་སྤྲོད་ཅིག་བྱེད་པར་ཅི་ལ་སྐྲག་དགོས། མ་
མཐའ་ཡང་ཁྱེད་ཀྱིས་ཆུང་དུས་ཀྱི་བརྩེ་དུང་དང་། བརྗེད་མི་ཐུབ་
ཀྱི་སེམས་ཀྱི་ན་ཟུག་མཐའ་དག་ཨུ་ཚུགས་ཀྱི་བཟོད་སྒོམ་བྱེད་དོན་
གཏན་ནས་མི་འདུག་སྙམ། ངའང་མི་ཞིག་ཡིན་ལ། ལ་རྒྱ་ཡོད་པའི་
མི་ཞིག་ཡིན་ན། ཁྱེད་ཀྱི་དངོས་ཡོད་གནས་སྟངས་ཤེས་ན་དུས་
དང་ཁོར་ཡུག་ལ་འཚམ་པའི་ཐག་གཅོད་ཅིག་ང་རང་ཉིད་ལ་
དགོས་པའང་ཅིས་ཀྱང་ཤེས་ཡོད། མ་མཐའ་ཡང་ལོ་ངོ་བཅུ་ལྷག་
ལ་མཐོང་མེད་པའི་ཁྱེད་ཀྱི་ངོ་གདོང་ཞིག་མཐོང་ན་འདོད།”
ཞ༠
“བདེ་སྐྱིད་ལགས། ཨ་མས་ཁྱེད་ཀྱི་མི་ཚེའི་བདེ་སྐྱིད་ཀྱི་
ཆེད་དུ་སྐད་ཆ་བཤད་ཀྱི་ཡོད་པ་རེད་ལ། ངས་ཀྱང་ཁྱེད་རང་ནམ་
ཡང་བདེ་སྐྱིད་ལྡན་ན་སྙམ་གྱི་ཡོད། ཁྱེད་ཀྱིས་རང་གི་ལམ་ཁ་དེད་
དེ་འགྲོ་དགོས་ལ། ངས་ཀྱང་རང་གི་ལམ་ཁ་ནས་ཕྱི་བཤོལ་གཏན་
ནས་མི་བྱེད། ང་ལ་མཚོན་ན། རང་ཉིད་ཀྱི་མི་ཚེ་གཅིག་པུ་བསམ་
བསྡད་ན་སྙིང་བོ་མེད་པར་ལྟ་མཁན་ཞིག་ཏུ་གྱུར་སོང་། རང་ཉིད་
250



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀྱི་འགན་འཁྲི་ནི་ཁ་ཙམ་ཞིག་མིན་པར་ཀུན་གྱིས་མཐོང་ཐུབ་པ་
དང་། ཐོས་ཐུབ་པ། མྱོང་ཐུབ་པ་ཞིག་བྱེད་རྒྱུའི་དམ་བཅའ་ཞིག་
གིས་ད་བར་གང་ལའང་ཁ་ཡ་བྱེད་ཁོམ་མི་འདུག རབ་ཡིན་ན་
བརྡ་འཕྲིན་མ་གཏོང་རོགས།”
“བློ་བཟང་ལགས། འོ། མ་རེད། སྙིང་གི་ཕྱེད་ཀ་ལགས།
ཁྱེད་ཀྱིས་ཁ་པར་ནས་བཤད་པའི་སྐད་ཆ་དེ་དག་བརྗེད་སོང་བ་
རེད་དམ། ཁ་པར་ནས་སྤྲད་པའི་འོ་དེའང་དོན་དག་མེད་པ་ཨེ་
ཡིན། མ་གཞི་ཁྱེད་ཀྱིས་ང་དྲན་གྱི་ཡོད་པ་ངས་གསལ་བོ་ཤེས་ཀྱི་
འདུག དེ་རིང་གི་སྐད་ཆ་འདི་དག་ཀྱང་སེམས་ཀྱི་སྐད་ཆ་ཞིག་མ་
རེད་མོད། ཆུང་དུས་བརྩེ་དུང་གི་ཆེད་དུ་ཤི་ཐུབ་པ་ཁྱོད། དེ་རིང་
བརྩེ་དུང་གི་ཆེད་དུ་སེམས་ཀྱི་སྐད་ཆ་ཙམ་ཡང་བཤད་མི་ཐུབ་པ་
ཅི་རེད།”
“ཁྱོད་བདེ་ཞིང་སྐྱིད་པའི་ངང་འཚོ་ནས་བསྡད་ན། ངས་
བྱ་བ་གང་ཞིག་སྒྲུབ་ན་སེམས་ཤུགས་དང་སྤོབས་པ་ལྡན་པ་ཞིག་
ཡིན་པས། ཁྱེད་ནི་ངའི་བདེ་སྐྱིད་ཅིག་ཏུ་ངོས་འཛིན་བྱེད་པ་ཡིན་
ཞེས་པའི་སྐད་ཆ་འདི་དག་ཀྱང་ཁྱེད་ཀྱིས་བཤད་པ་རེད། ད་ལྟ་
གློ་བུར་དུ། ངའི་བདེ་སྡུག་ལ་ཁ་ཡ་མི་བྱེད་དོན་ཅི། དེ་རིང་གློ་བུར་
དུ། རང་གི་བདེ་སྐྱིད་ལ་བརྩི་འཇོག་མི་བྱེད་དོན་ཅི། ཁྱེད་ཀྱིས་
251



བརྩེ་དུང་གི་ན་ཟུག
ང་ལ་ཁ་པར་ནས་སྤྲད་པའི་འོ་དེ་དག་བརྗེད་ཐབས་རྩ་བ་ནས་
མེད་པས་ན། ཁྱེད་ཀྱིས་དེ་ལའང་འགན་ཞིག་འཁུར་ལོས་དགོས།”
༢
“བློ་བཟང་ལགས། མ་རེད་སྙིང་གི་ཕྱེད་ཀ་ལགས། ཨ་
མས་བཤད་ན། ཁྱོད་རང་དུས་རབས་འདིའི་སྤྲུལ་སྐུ་མིག་དཔེ་ཅན་
ཞིག་བྱ་ཆེད་དུ་འདས་དོན་ལ་ཁ་ཡ་བྱེད་ཁོམ་མི་འདུག་ཟེར། མི་
མང་གི་སེམས་ཀྱི་དད་པ་དང་མཚུངས་པའི་བྱ་བཞག་ཅིག་མི་མང་
གི་བདེ་སྡུག་ཆེད་བསྒྲུབ་ཕྱིར་དུ་ཁྱེད་ཀྱིས་རང་སྲོག་ལ་རྒོལ་བའི་
ལས་འགུལ་སྤེལ་གྱི་ཡོད་པ་རེད་ཟེར། དུས་རབས་འདིའི་སྤྲུལ་སྐུ་
ཚོ་ཆོས་པའི་གྲལ་ནས་ལངས་ཏེ་འབངས་དང་མི་སེར་སྐྱོང་ཆེད་
ཆབ་སྲིད་ཀྱི་གར་སྟེ གས་ལ་ང་རྒྱལ་གྱིས་འགྲེང་དགོས་པའི་
བསྒྲགས་གཏམ་སྤེལ་གྱི་འདུག་ཟེར། མི་མང་གིས་སྤྲུལ་སྐུ་ཚོའི་ཆེད་
དུ་ཡོད་ཚད་བློས་གཏོང་བྱེད་ཐུབ་པས་ན་དེང་རབས་ཀྱི་སྤྲུལ་ཚོས་
ཀྱང་མི་མང་གི་ཆེད་དུ་ཡོད་ཚད་བློས་གཏོང་བྱེད་དགོས་པའི་
བཀའ་སློབ་གནང་གི་འདུག་ཟེར།
གནད་དོན་འདི་དག་གི་ཆེད་དུ་ཁྱེད་ལ་བརྩེ་དུང་མ་
དགོས་པ་ཡིན་ནམ།”
252



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཞ༢
“ཁྱོད་བདེ་ཞིང་སྐྱིད་པའི་ངང་འཚོ་ནས་བསྡད་ན། ངས་
བྱ་བ་གང་ཞིག་སྒྲུབ་ན་སེམས་ཤུགས་དང་སྤོབས་པ་ལྡན་པ་ཞིག་
ཡིན་པས། ཁྱེད་ནི་ངའི་བདེ་སྐྱིད་ཅིག་ཏུ་ངོས་འཛིན་བྱེད་པ་ཡིན་
ཞེས་པའི་སྐད་ཆ་འདི་དག་བདེན་པ་ཡིན་ན། ང་ནི་ཁྱེད་ལ་དགོས་
མཁོ་ཆེ་ཤོས་ཀྱི་མི་དེ་རེད་ལ། ཁྱེད་ཀྱི་དམིགས་ཡུལ་ལེགས་སྒྲུབ་
ལ་རམ་འདེགས་བྱེད་མཁན་དེ་ང་གཅིག་པུ་རེད་སྙམ།
སྔོན་གྱི་སྤྲུལ་སྐུ་ཚོས་ཆུང་མ་བཞེས་མི་ཆོག་ནའང་། ཁྱེད་
ཀྱིས་དེང་རབས་ཀྱི་སྤྲུལ་སྐུ་ཚོས་བཟའ་ཟླ་དང་མཉམ་འབྲེལ་གྱིས་
སྟོབས་ཤུགས་མངོན་ན་ཅི་ཡང་འགྲུབ་ངེས་རེད་སྙམ་ན་ཅི་མ་
རུང་།”
“རྩེད་རོགས་བློ་བཟང་ལགས། མ་རེད་སྙིང་གི་ཕྱེད་ཀ་
ལགས། མདང་ནུབ། ཁྱེད་ཀྱིས་ང་ལ་ཐོག་མར་ཁ་པར་གཏོང་དུས་
ཀྱི་ཉི་མ་དེར་ཕྱིར་དྲན་བྱེད་དགོས་བྱུང༌། ཉི་མ་དེ་དེ་རིང་ཡིན་ན།
ངས་ཐབས་བརྒྱ་ཇུས་སྟོང་གིས་ཁྱེད་ལ་ཐུག་ཐབས་བྱས་ཏེ་ཤུགས་
ཀྱིས་འཐམ་ན་འདོད། ཁ་དང་ཁ་སྦྱར་ནས་བརྩེ་དུང་གི་མངར་
ཁར་རོལ་ན་འདོད། ཉིན་དྲན་མཚན་དྲན་གྱི་ན་ཟུག་ལ་ཁ་གསབ་
253



བརྩེ་དུང་གི་ན་ཟུག
ཀྱི་རེ་བ་ཞུས་ན་འདོད།”
“སྙིང་གི་ཕྱེད་ཀ་ལགས། ཆང་རག་གིས་སྡུག་བསྔལ་སེལ་
ཐུབ་ཟེར་བས། དེ་རིང་ང་ཆང་ཁང་དུ་སོང་བ་ཡིན། ཆང་རག་
འཐུང་ན་ཡོད་ཚད་བརྗེད་ཐུབ་ངེས་སྙམ་པའི་སྟོང་བསམ་ཞིག་
གིས་ང་ར་བཟི་བྱུང་། འོན་ཀྱང་ང་ཇི་ལྟར་བཟི་རུང་ངའི་རིག་པ་
དྭངས་གསལ་རེད་ལ། ངས་ཁྱོད་དྲན་པའི་གདུང་བའང་ཇེ་ཆེ་
རེད། ངས་ཆང་དཀར་ལ་སྙིང་གཏམ་བཤད་པ་ཡིན། ངས་ཆང་
དམ་ལ་བརྩེ་དུང་གི་གཏམ་རྒྱུད་བཤད་པ་ཡིན། ངས་ཆང་ཁང་གི་
མགྲོན་པོ་ཚོར་ཆུང་དུས་ཀྱི་རྩེད་རོགས་ཁྱེད་དང་ངེད་གཉིས་ཀྱི་
མཛའ་བརྩེ་གླེང་བ་ཡིན། ཁ་ཤས་ཀྱིས་ང་སྨྱོན་མ་རེད་ཟེར་མོད།
མ་གཞི་ང་བརྩེ་དུང་གིས་སྨྱོས་ཟིན་པས་ཁོང་ཚོས་བཤད་པ་འགྲིག་
འདུག་ཨང་སྙམ།”
བ
བ
“རྩེད་རོགས་བློ་བཟང་ལགས། མ་རེད་སྤྲུལ་སྐུ་བློ་བཟང་
ལགས། ཁྱིམ་མཚེས་ཀྱིས་ང་ལ་མགྲོན་ཤོག་ཅིག་བྱིན་སོང་། དེ་
ནི་ཁོང་ཚང་གི་བུ་སྤྲུལ་སྐུར་ངོས་བཟུང་བ་དང་སང་ཉིན་ཁྲི་འདོན་
བ
---
254



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མཛད་སྒོ་རེད་ཟེར། ཁྱེད་ཀྱིས་བསམ་ན། སྤྲུལ་སྐུ་དེའང་ཁྱེད་དང༌
མཚུངས་པར། བརྩེ་དུང་གི་རང་དབང་མེད་སོང་བ་ཨེ་རེད།
སེམས་ཅན་གྱི་ཆེད་དུ་མ་གཏོགས་རང་ཉིད་ལ་འདང་གང་ཡང་མི་
རྒྱག་མཁན་ཞིག་ཡིན་རྒྱུ་ཨེ་རེད། ངས་བལྟས་ན། བོད་ཀྱི་སྤྲུལ་
སྐུ་མང་ཆེ་བ་རྒྱུ་ཆེན་རེད། དབང་ཆེན་རེད། འཁོར་གཡོག་
འཛོམས་པོ་རེད། ཁོ་ཚང་ཡང་སང་ཉིན་ནས་ཕྱུག་བདག་གི་གྲལ་
མགོ་ཞིག་ནས། ཡབ་ཡུམ་དང་། སྲས་སྲས་མོ་འཁོར་དང་བཅས་
ཀྱིས། འབུལ་བའི་མང་ཉུང་དང་། ཁ་བཏགས་ཀྱི་བཟང་ངན་
སོགས་ལ་དབྱེ་ཞིབ་བྱེད་རྒྱུ་ལས་གཞན་ལས་ཀ་མེད་འགྲོ་མོད།
འོན་ཀྱང་ཁྱོད་དང་ངེད་གཉིས་ལ་འགྲེལ་བཤད་ཇི་ལྟར་རྒྱག”
“སྙིང་གི་ཕྱེད་ཀའམ་སྤྲུལ་སྐུ་བློ་བཟང་ལགས། དེ་ལྟར་
བོས་ན་མི་སྐྱིད་པས་དེ་རིང་ནས་ཡང་བསྐྱར་རྩེད་རོགས་བློ་བཟང་
ཞེས་བོས་ན་འདོད། སྤྲུལ་སྐུ་རེད་ཟེར་བའི་ཁྱིམ་མཚེས་ཀྱི་བུ་གར་
སོང་ཆ་མེད་དུ་གྱུར་འདུག ད་བར་རྒྱུ་ཅན་སྦྱིན་བདག་དང་ཡོན་
བདག རྒྱུ་མེད་མི་མང་དང་འཁོར་གཡོག་སོགས་ཤར་རྒྱུག་ནུབ་
རྒྱུག་གིས་འཚོལ་གྱི་འདུག གོ་ཐོས་ལ་ཡབ་ཡུམ་གཉིས་ལ་ཡི་གེ་ཞིག་
བཞག་ཡོད་པ་དེའི་ནང་དུ། ཁོང་ལ་སྤྲུལ་བ་མེད་པ་ཤེས་པ་མ་ཟད།
255



བརྩེ་དུང་གི་ན་ཟུག
དད་ལྡན་མང་ཚོགས་ཀྱི་ཐུགས་རེ་སྐོང་རྒྱུ་དང་ཤི་བོའི་རྣམ་ཤེས་
འདྲེན་པའི་ནུས་པ་དེ་མེད་པའང་ཤེས་སོང་། དེ་བས་རང་གིས་
ནུས་ཚོད་ཀྱི་མི་རིགས་འདི་ལ་མི་སེར་དཀྱུས་མ་ཞིག་གི་ངོས་ནས་
ཞབས་ཞུ་བསྒྲུབ་རྒྱུ་ཡིན། ནམ་ཞིག་མི་མང་གི་འདི་ཕྱིའི་བདེ་སྡུག་
ཐེག་པའི་མཐུ་སྟོབས་རེ་རྒྱས་སོང་ན་ཏག་ཏག་དྲིན་ཅན་ཕ་མ་
གཉིས་ཀྱི་དྲིན་ལན་འཇལ་ཆེད་ཁྱིམ་དུ་ལོག་གི་ཡིན་པས་དགོངས་
པ་དྭངས་པར་མཛོད་ཅེས་པ་དེ་རེད་འདུག
ཁྱོད་ད་བར་གང་ན་ཡོད། མི་མང་གི་ཆེད་དུ་གང་ཡང་བྱེད་
ཕོད་པའི་ཁྱོད་ད་བར་གང་ན་ཡོད། ཁྱེད་གཉིས་ཀྱི་སྙིང་སྟོབས་
གཅིག་མཚུངས་ཡིན་ན་ཡང་། རང་དབང་འཚོལ་སྟངས་གཏན་
ནས་གཅིག་པ་མ་ཡིན་པ་ཅིའི་ཕྱིར་རེད། ཁྱེད་ཀྱིས་ཀྱང་རང་གི་
རང་དབང་ཆེད་དུ་ཡོད་ཚད་བཞག་ནས་ངའི་གམ་དུ་ལོག་ཡོང་
རོགས། བྱིས་དུས་ཀྱི་རྩེད་ར་ནས་སྒྲིག་པའི་ཡིད་དུ་འོང་བའི་གཏམ་
རྒྱུད་དེ་དག་ཕ་ཡུལ་གྱི་རྩེད་ར་ནས་འཛམ་གླིང་གི་གང་སར་
མཆེད་དུ་འཇུག་ན་ཆོག་ཡ།”
ཉ༧
“སྙིང་གི་ཕྱེད་ཀ་བློ་བཟང་ལགས། མདང་ནུབ་ངས་ཨ་
མ་ལ་ཁ་པར་བཏང་ནས་ཡིད་ཚིམ་ཞིག་ངུས་པ་ཡིན། ཨ་མས་དང་
256



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཐོག་བཀའ་བཀྱོན་གནང་བ་མ་ཟད། རྩེད་རོགས་བློ་བཟང་འདས་
གྲོངས་སུ་གྱུར་བ་ཞིག་ལ་ངོས་འཛིན་བྱེད་ཟེར། འོན་ཀྱང་ངའི་ངུ་
ངག་ལ་བར་མཚམས་མེད་པ་ཤེས་དུས། གཞི་ནས་སྐད་ཆ་དྲང་
མོ་ཞིག་བཤད་སོང་། ཆུང་དུས་ཁྱེད་ཀྱིས་ང་ལ་གཅེས་སྐྱོང་བྱས་
པ་བཞིན་ས་མཐའ་ནས་ཀྱང་ཁྱེད་ཀྱིས་མི་མངོན་པའི་ཚུལ་གྱིས་
ང་ལ་ལྟ་རྟོག་བྱས་པ་རེད་ཟེར། བར་མཚམས་ཤིག་ནས་ཁྱེད་ཀྱིས་
རང་སེམས་གནོན་མ་ཐུབ་པར་ང་ལ་ཐད་ཀར་ཁ་པར་བཏང་བ་
དང་འཕྲིན་ཐུང་བསྐུར་བ་རེད་ཟེར་མོད། འོན་ཀྱང་རྩེད་རོགས་
བློ་བཟང་རྒྱ་གར་དུ་ཡོང་བའི་ལམ་བར་ནས་འདས་གྲོངས་སུ་སོང་
བ་རེད་ཟེར་བའི་གཏམ་དེའང་ཁྱེད་ཀྱིས་སྒྲིག་པ་འདྲ། གཞན་ལ་
འདི་ལྟར་རྫུན་བསྒྲིགས་ནས་མགོ་སྐོར་བཏང་ཆོག་ལ་ཀུ་རེའང་
རྩེད་ཆོག འོན་ཀྱང་ཁྱེད་ཀྱིས་རང་ཉིད་ལ་མགོ་སྐོར་ཇི་ལྟར་གཏོང་།
ཁྱེད་ཀྱིས་རང་གི་ལྷད་མེད་པའི་བརྩེ་དུང་ལ་མགོ་སྐོར་ཇི་ལྟར་
གཏོང་། །
ལྷག་པར་དུ་ངའི་སེམས་ངོས་ལ་རི་མོ་བཞིན་བརྐོས་ཟིན་
པའི་བརྩེ་དུང་ཞེས་པའི་ཡིག་འབྲུ་གཉིས་ལ་རྫུན་གཏམ་དང་ཀུ་རེ་
ཡིས་མགོ་སྐོར་གཏོང་ཐབས་མེད་པ་མ་ཟད། མོ་ལུང་རྩིས་གསུམ་
གྱིས་འགོག་ཐབས་རྩ་བ་ནས་མེད་པས་ན་བསམ་ཤེས་གནང་
རོགས། -
257



བརྩེ་དུང་གི་ན་ཟུག
ཨ་མ་དང་ཁྱེད་གཉིས་ཀྱི་ང་ལ་བསམ་ཤེས་གནང་རོགས།
ཚེ་ཕྱི་མར་ང་དམྱལ་བར་སྐྱེས་དགོས་ཀྱང་འགྱོད་པ་རེད།”
༢༨
“རྩེད་རོགས་བློ་བཟང་ལགས། རང་དབང་ཁྱོན་ནས་
མེད་པའི་མི་ཞིག་ཡིན་ན་འཆི་བ་དེའང་བདེ་སྐྱིད་ཅིག་ཏུ་རྩི་ངེས་
ཞེས་པའི་སྐད་ཆ་ཞིག་ངས་གོ་མྱོང་། སྔོན་མ་ཡིན་ན་འཆི་བ་བདེ་
སྐྱིད་དུ་རྩི་ཞེས་པའི་སྐད་ཆ་འདིར་ཡིད་རྩ་བ་ནས་མ་ཆེས་ནའང་།
དེ་རིང་འདང་རྒྱག་དགོས་བྱུང་། སྡུག་བསྔལ་གྱིས་མནར་བ་ཤུགས་
ཆེ་དྲགས་ན་འཆི་བ་དེའང་བདེ་སྐྱིད་དུ་ཁས་ལེན་དགོས་ཀྱི་འདུག་
ཨང་སྙམ་གྱི་འདུག དེ་ནི་བློ་ཁོག་སྐྱེས་པ་ཙམ་མིན་པར་འུ་ཐུག་
པ་རེད་ཟེར་ཆོག་མོད། དོན་གྲུབ་རྒྱལ་ལོ་དང་ཡེ་ཤེས་སྒྲོལ་མ་ལྟ་
བུའི་བརྩེ་དུང་གི་གནའ་སྒྲུང་ལ་བསམ་གཞིགས་བྱེད་ན་ཚེ་འདིར་
མཉམ་འཛོམས་མ་བྱུང་ནའང་ཤི་རྗེས་བྱ་ཞིག་གི་སྐྱེས་པ་བླངས་
རུང་མཉམ་འཛོམས་གྱི་གོ་སྐབས་བཟང་བོ་དེར་སྨོན་སེམས་ཚད་
མེད་སྐྱེས་ཀྱི་འདུག་ཡ། ངེད་གཉིས་བརྩེ་དུང་གི་རང་དབང་ཡོད་
པའི་བྱ་ཆ་གཅིག་ཡིན་ནའང་ཅི་མ་རུང་།”
“བདེ་སྐྱིད་ལགས། དྲང་མོ་བཤད་ན། ཁྱེད་ཀྱིས་ང་ཇི་
ལྟར་དྲན་པ་བཞིན་ངས་ཀྱང་ཁྱེད་རང་དྲན་གྱི་འདུག ཁྱེད་ཀྱིས་
སེམས་པ་མི་སྐྱིད་པ་བཞིན་ངའི་སེམས་པའང་སྐྱིད་པོ་མི་འདུག
258



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
འོན་ཀྱང་། བརྩེ་དུང་ཞེས་པར་ཅི་ལྟར་བསམ་བློ་བཏང་ན་དེ་ལྟར་
གཏིང་ཟབ་ལ་ཇི་ལྟར་བརྗེད་ཐབས་བྱེད་ཀྱང་ཡོང་མི་སྲིད་པ་ཞིག་
རེད་འདུག་མོད། གནས་སྟངས་གཞན་ཞིག་ནས་སྐད་ཆ་བཤད་
ན། བརྩེ་དུང་ཞེས་པ་ནི་ངེས་པར་དུ་མི་ཚེ་མཉམ་སྐྱེལ་བྱས་ཏེ་
འདུག་དགོས་པ་ཞིག་ཡིན་ག་ལ་དགོས། ངེད་གཉིས་ཀྱིས་ཕན་ཚུན་
ལ་དགའ་མྱོང་བ་དང་དུང་མྱོང་བའི་བརྒྱུད་རིམ་འདིས་ང་ལ་
འགྲེལ་བཤད་གསལ་བོ་བརྒྱབ་སོང་། གལ་སྲིད་ཉི་མ་དེར་ངས་
ཁྱེད་ཀྱི་ཨ་ཕའི་སྐད་ཆ་དང་ལེན་བྱས་མ་ཐུབ་པར་རང་ཤི་བརྒྱབ་
ཡོད་ན་ཉི་མ་དེ་ནས་བཟུང་ངས་ཁྱེད་ཀྱི་ཡིད་དུ་འོང་བའི་ངོ་གདོང་
མཐོང་ཐབས་བྲལ་ལ་འཚོ་བ་གང་འདྲ་ཞིག་སྐྱེལ་གྱི་ཡོད་མེད་ཀྱང་
ཤེས་ཐབས་བྲལ། དེ་བཞིན་ཉི་མ་དེར་ཁྱེད་ལ་རླངས་འཁོར་གྱིས་
རྡུང་སྟེ་གྲོངས་ཡོད་ན། ཁྱེད་ཀྱིས་མི་ཚེ་འདིར་ང་མཐོང་བའི་གོ་
སྐབས་ཡོངས་སུ་ཤོར་བ་རེད་ལ། དྲིན་ཆེན་ཕ་མ་དང་ཡིད་དུ་འོང་
བའི་བྱིས་དུས་ཀྱི་གཏམ་རྒྱུད་སོགས་ཡོད་ཚད་བསྐྱུར་དགོས་པ་
རེད། ད་བར་ངེད་གཉིས་ཕན་ཚུན་གྱི་འཚོ་བར་སེམས་འཁུར་དང་
རྒྱབ་སྐྱོར་གྱིས་འཚོ་གནས་ཡོད་པ་མཐོང་བ་འདི་དག་དགའ་འོས་
པ་ཞིག་ལ་ངོས་འཛིན་བྱེད་དགོས། བདེ་སྐྱིད་ཡིན་ཨང་བསམ་ཆོག
ད་ཁྱེད་རང་འཚོ་གནས་ཡོད་པ་མཐོང་བ་དང་དྲན་པ་སླར་གསོ་
བྱུང་བ་སོགས་ཤེས་དུས་ང་ཧ་ཅང་དགའ་ལ། འདི་ལས་ལྷག་པའི་
259



བརྩེ་དུང་གི་ན་ཟུག
བདེ་སྐྱིད་ཅིག་ང་ལ་དགོས་དོན་མེད། མ་འོངས་པར་ཡང་ཁྱེད་
རང་བདེ་སྐྱིད་ངང་འཚོ་ཡོད་ན་ངའི་བདེ་སྐྱིད་ཉག་ཅིག་པུ་དེ་ཡིན།
ནམ་ཞིག་ཁྱེད་ལ་རྐྱེན་ངན་འདྲ་བྱུང་བ་ན་དེ་ནས་བཟུང་ངའི་འཚོ་
བ་ལའང་ཕོག་ཐུག་བཏང་བ་ཡིན་པས་ཁྱེད་ཀྱིས་འཚོ་བ་ཡག་པོ་
ཞིག་སྐྱེལ་རྒྱུ་ངའི་རེ་བ་ཡིན།”
༢༩
“རྩེད་རོགས་བློ་བཟང་ལགས། ཆུང་དུས་ཁྱེད་ཀྱིས་ང་ལ་
འོ་བྱས་མྱོང་བ་རེད་ལ། བསམ་ཤེས་དུས་ཀྱང་འོ་བྱས་མྱོང་བ་རེད།
ཁ་པར་ནང་ནས་ཀྱང་འོ་བྱས་མྱོང་བ་རེད། ཐ་ན་རྨི་ལམ་ནས་ཀྱང་
འོ་བྱས་མྱོང་བ་རེད། འོན་ཀྱང་ད་བར་ང་ལ་འོ་བྱས་མཁན་གྱི་ཁྱོད་
ག་པར་ཡོད། ངོ་གདོང་ཙམ་སྟོན་མི་ནུས་སམ། མ་གཞི་ཁྱེད་ཀྱི་
སྐད་ཆ་ལ་གནས་ལུགས་མི་འདུག་ཅེས་བརྗོད་མི་ཐུབ་ནའང་། ང་
དང་རྒྱང་ཐག་ཅིག་བཟུང་ནས་མི་འདུག་པར་སྐད་ཆ་ག་རེ་ཡོད་
ན་ཐག་ཉེ་སར་བཅར་ནས་ཤོད་དང་། ཁ་པར་ནས་བརྡ་འཕྲིན་
ཙམ་བསྐུར་ཏེ་བསྡད་ན་ངའི་སེམས་ཁ་ཇེ་འཚབ་རེད་ལ། ངའི་བློ་
ཁ་ཇེ་འཁྲུགས་རེད། ད་བར་ངས་རང་ཉིད་ལའང་ཚོད་འཛིན་ཐུབ་
ཀྱི་མི་འདུག ངའི་དྲན་པ་སླར་གསོས་པ་ནས་ཁྱེད་དང་ཐུག་འདོད་
པའི་སེམས་ཁམས་རྒྱ་མཚོའི་རྦ་རླབས་བཞིན་འཕྱུར་ནས་ཡོང་བ་
26o



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
མ་ཟད་ནམ་ཡང་འཇགས་མ་མྱོང༌། ངོ་གདོང་གཅིག་པུ་བསྟན་
ནའང་འགྲིག ཨ་མས་བཤད་ན་ད་བར་ཁྱེད་ཀྱིས་མིང་དང་སྐྱེས་
ཁུངས་སོགས་ཡོད་ཚད་བརྗེས་ཟིན་པས་མི་གཞན་ཞིག་དང་
གཅིག་མཚུངས་ཡིན་ཟེར་མོད། ཁྱོད་མི་གང་འདྲ་ཞིག་ཏུ་འགྱུར་
ཡོད་རུང་ངོ་གདོང་ཙམ་ལ་ལྟ་བའི་གོ་སྐབས་ཤིག་ཀྱང་མེད་ན་ངའི་
མི་ཚེ་འདི་ལ་སྙིང་བོ་ཅི།” བདེ་སྐྱིད་ཀྱིས་འཕྲིན་ཐུང་ཞིག་བསྐུར་
རྗེས་སྐད་ཤུགས་གང་ཡོད་ཀྱིས་དུས་བྱུང་། སྨྱོན་མ་བཞིན་དུས་
བྱུང་།
“རྩེད་རོགས་བློ་བཟང་ལགས། ངེད་གཉིས་སྨུག་གསེང་
མྱུལ་སྐབས་ཤིག་ལ། ཁྲ་ཞིག་གིས་བྱེའུ་ཆུང་ཞིག་བཟུང་ནས་བུད་
སོང་། དེའི་རྗེས་སུ་བྱེའུ་ཆུང་ཞིག་གིས་འཚབ་འཚུབ་ངང་སྐད་ཅོར་
མང་པོ་བརྒྱབ་སོང་། སྐབས་དེར་ཁྱེད་རང་སེམས་སྡུག་ཚད་མེད་
བྱུང་བ་དང་ད་ནས་བཟུང་བྱེའུ་ཆུང་འདི་ཁེར་རྐྱང་དུ་ལྷག་སོང་
ཟེར། ངས་ཅིའི་ཕྱིར་རེད་ཅེས་དྲིས་པ་ན། བྱེའུ་ཆུང་དེའི་སྙིང་
གྲོགས་ཁྲས་བཟུང་སོང་བས་ཁོང་སྙིང་རྗེ་ཟེར། ད་དུང་ནམ་ཞིག་
ངེད་གཉིས་ཀྱི་གཅིག་ལ་དོན་རྐྱེན་བྱུང་ན་གཅིག་ཁེར་རྐྱང་དུ་ལྷག་
ངེས་པས་དུས་ནམ་ཡང་ཁ་མི་འབྲལ་ཟེར་བ་དང་གཅིག་གིས་
26



བརྩེ་དུང་གི་ན་ཟུག
གཅིག་གི་སྙིང་ལ་གས་ཆག་མི་གཏོང་ཞེས་བཤད་མྱོང་། མིག་ཟུང་
བཙུམ་ནས་བྱིས་དུས་ཀྱི་དབྱར་ལྗོངས་ལ་ཤོག་དང་། དངོས་གནས་
ཡིད་དུ་འོང་བ་ཞིག་རེད་ཡ། ད་བར་ངས་བྱིས་དུས་ཀྱི་ལོ་ཟླ་ཁོ་ནར་
ཕྱིར་དྲན་བྱེད་ན་འདོད། བྱིས་དུས་ལས་བརྒལ་བའི་མ་འོངས་པ་
ཟེར་བ་ཞིག་གཏན་ནས་མེད་ན་སྙམ། བྱིས་དུས་ལས་བརྒལ་བའི་
ལོ་རབས་ཤིག་ཡོད་མི་སྲིད་ན་སྙམ། བྱིས་དུས་ཀྱི་སེམས་ཁམས་
ལས་བརྒལ་བའི་སྡུག་བསྔལ་གྱི་སེམས་ཁམས་ཤིག་རྩ་བ་ནས་མེད་
ན་སྙམ་གྱི་འདུག”
“རྩེད་རོགས་བློ་བཟང་ལགས། ངས་ཁྱེད་ཀྱི་སྐད་ཆ་ལ་
ཨུ་ཚུགས་ཀྱིས་ཡིད་ཆེས་བྱས་ཏེ་རང་ཉིད་ངེས་པར་དུ་གསོན་
དགོས་ཨང་སྙམ་ཡང་། བྱིས་དུས་ཀྱི་ལོ་ཟླ་ལ་ཕྱིར་དྲན་བྱེད་ཐེངས་
རེར། ཁྱེད་ཀྱིས་བཞག་པའི་དྲན་ཤིང་གི་ལོ་འདབ་གང་མང་ཞིག་
ལུས་ཀྱི་བ་སྤུ་བཞིན་སྐྱེས་ནས་ཡོང་བས་ན། ང་དངོས་གནས་བྱིས་
པ་ཞིག་བྱེད་ན་འདོད། ང་བྱིས་དུས་ཀྱི་དབྱར་ལྗོངས་ལ་ཕྱིར་
བསྐྱོད་བྱེད་ན་འདོད། གལ་སྲིད་སྐྱེས་པ་ཕྱི་མ་ཟེར་བ་ཞིག་ཡོད་
ན། ངས་ཁྱེད་ལ་སྒུག་ནས་འདུག དེ་རིང་ནས་ངས་ཁྱེད་ལ་བར་
ཆད་མི་བྱེད་ལ། རང་ཉིད་ཡང་བསྐྱར་བྱིས་པ་ཞིག་ཏུ་སྐྱེས་རྒྱུ་བྲེལ་
262



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
འཚུབ་ཤིན་ཏུ་ཆེ་བས་ན། ཨ་མ་དང་ཁྱེད་གཉིས་ལ་དགོངས་པ་
མ་འཚོམས་རོགས་ཞུ་རྒྱུ་ཡིན།”
“བདེ་སྐྱིད་ལགས། ངས་ཁྱེད་ལ་བཤད་མྱོང་བ་བཞིན།
ཁྱེད་ཀྱིས་ཅི་ཞིག་བསམ་གྱི་ཡོད་པ་བཞིན་ངས་ཀྱང་བསམ་གྱི་ཡོད་
ལ། ཁྱེད་ལ་ང་མཁོ་བ་བཞིན་ང་ལའང་ཁྱེད་རང་ཤིན་ཏུ་ནས་མཁོ།
ཁྱེད་ཀྱིས་གླེན་རྟགས་ཀྱི་བྱེད་སྟངས་སྒྱུར་ནས་སྒུག་དང་། མི་རིང་
བར་ངེད་གཉིས་ངོ་ཐུག་ངེས། ཁྱེད་ཀྱིས་ངའི་ངོ་གདོང་ཙམ་ལའང་
ལྟ་འདོད་ཆེན་པོ་ཡོད་པ་མིན་ནམ།”
༤ ཉ
“རྩེད་རོགས་བློ་བཟང་ལགས། དེ་རིང་ཁྱེད་ལ་བློ་སྟོབས་
སྐྱེས་བྱུང་ངམ། དངོས་གནས་ཁྱེད་ཀྱིས་འདི་ལྟར་བྱེད་དོན་ལ་
དབྱེ་ཞིབ་ཇི་ལྟར་བྱས་ཀྱང་ལན་ཕོག་གི་མི་འདུག ངས་བསམ་བློ་
མང་པོ་བཏང་བ་ཡིན་མོད། ཁྱེད་ཀྱི་སེམས་ནས་ང་གཏན་ནས་
བརྗེད་ཐུབ་ཀྱི་མེད་ནའང་ད་དུང་ཨུ་ཚུགས་མཐར་སྐྱེལ་བྱེད་དོན་
ཅི། ཁ་པར་ནང་ནས་བསྐུར་བའི་འོ་བཞིན་ང་ལ་མངོན་སུམ་
འཛེམ་མེད་ཀྱིས་འོ་ཞིག་བྱེད་ན་མི་འདོད་དམ། བྱིས་དུས་ཀྱི་ལོ་
ཟླ་བཞིན་ང་དང་མཉམ་དུ་དུས་ཚོད་རེ་རེ་དང་སྐར་མ་རེ་རེ་སྐྱེལ་
263



བརྩེ་དུང་གི་ན་ཟུག
ན་འདོད་ཀྱི་ཡོད་པ་ངས་རྨི་ལམ་ནང་ནས་ཀྱང་ཚོར་གྱི་འདུག་
མོད། འོན་ཀྱང་ཁྱེད་ཀྱིས་སྤྲུལ་སྐུའི་ཐོབ་ཐང་དང་སྤྱི་ཚོགས་ཀྱི་
འགྲོ་ལུགས་རྩིས་ཏེ་རང་གི་བརྩེ་དུང་ཕྱོགས་ལ་ཨུ་ཚུགས་ཀྱིས་མིག་
ཟུང་བཙུམ་དོན་ཅི། ངོ་གདོང་ལ་རྣམ་འགྱུར་རྫུན་མ་ཇི་ལྟར་
བཟུང་ནའང༌། སེམས་ཀྱི་སྡུག་བསྔལ་དང་བརྩེ་དུང་གི་ན་ཟུག་
ལ་གསང་ཐབས་ཡོད་པ་མ་རེད། ངས་ཁྱེད་ལ་སྒུག་ནས་འདུག
ངེད་གཉིས་གང་ཞིག་ནས་ཐུག་རྒྱུ་ཡིན་ནམ།”
“རྩེད་རོགས་བློ་བཟང་ལགས། མདང་ནུབ་ང་ལ་རྨི་ལམ་
ཞིག་རྨིས་བྱུང་། ངེད་གཉིས་བྱིས་དུས་ཀྱི་རྩེད་ར་ལྟ་བུའི་སྨུག་
གསེང་ཞིག་ནས་ཐུག་སོང་། ཁྱེད་ཀྱིས་ང་ལ་ཤུགས་ཀྱིས་འཐམ་
པ་དང་ངའི་མིག་ནས་དགའ་བའི་མིག་ཆུ་སྦྲང་ཆར་བཞིན་བབས་
སོང་། ཁྱེད་ཀྱིས་ངའི་མིག་ཆུ་ཕྱིས་རྗེས་ག་ལེར་འོ་བྱས་བྱུང་། ངས་
ཀྱང་ཁྱེད་ལ་ཤུགས་ཀྱིས་འཐམས་ཏེ་འོ་ཡང་ཡང་བྱས་མོད། ལོ་ངོ་
འདི་དག་རིང་གི་དྲན་གདུང་གིས་ལོས་ཡིན་འོ་གཅིག་བྱས་རྗེས་
ཡང་བསྐྱར་བར་མཚམས་མེད་པར་འོ་བྱེད་ན་འདོད་བྱུང་། དེ་
རིང་ང་ཧ་ཅང་སྐྱིད་པོ་འདུག ངེད་གཉིས་གང་ཞིག་ནས་ཐུག་རྒྱུ་
ཡིན་ནམ། ནམ་ཞིག་ལ་ཐུག་རྒྱུ་ཡིན་ནམ། ཁྱེད་ཀྱིས་ང་ལ་ས་ཆ་
264



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དང་དུས་ཚོད་བཤད་ན་ཆོག་གམ། དེ་རིང་ང་ཧ་ཅང་སྐྱིད་པོ་
འདུག་ལ། ཉི་མ་ནམ་ཤར་དང་མུན་པ་ནམ་འཐིབས་རྩིས་ནས་
ཁྱེད་ཀྱི་གོམ་སྒྲ་ལ་སྒུག་ཡོད།”
༤༥
“བདེ་སྐྱིད་ལགས། ངོ་ཐུག་རྒྱུ་ནི་ལས་སླ་བོ་ཞིག་ཡིན་
ནའང་། ངོ་ཐུག་རྗེས་ཀྱི་མཇུག་འབྲས་ལ་ངས་འདང་རྒྱག་ཐུབ་ཀྱི་
མི་འདུག དངོས་གནས་བཤད་ན། ང་དཔའ་བོ་ཞིག་ཡིན་ཟེར་
ཆོག་ལ། ང་མི་རིགས་ཀྱི་ཆེད་དུ་གང་ཡང་བྱེད་ཕོད་མཁན་གྱི་
དཔའ་བོ་ཞིག་ཏུ་གྱུར་སོང་མོད། འོན་ཀྱང་བརྩེ་དུང་གི་ཕྱོགས་
ནས་ང་སྡར་མ་ཞིག་རེད་འདུག ངོ་ཐུག་རྒྱུ་ཁས་ལེན་བྱས་རྗེས་
ནས་ངའང་རང་དབང་ན་མེད་པ་ལྟ་བུ་ཞིག་ཏུ་གྱུར་སོང་ལ་རང་
ཐག་རང་གིས་གཅོད་མི་ཐུབ་པ་ཞིག་ཏུ་གྱུར་སོང་། འོན་ཀྱང་ཁྱེད་
བསམ་ཤེས་ཅན་ཞིག་དང་སྙིང་སྟོབས་ཅན་ཞིག་ཡིན་པས་ཁྱེད་
ཀྱིས་ངའི་ལས་དོན་ལ་རྒྱབ་སྐྱོར་ཡོང་རྒྱུར་ངས་ཡིད་ཆེས་བྱེད་ཀྱི་
ཡོད། ཉིན་གསུམ་རྗེས་ཀྱི་ཞོགས་པར། སྨུག་རྒྱུ་ལང་ལོང་རྒྱུ་སའི་
རི་འདབས་དེ་ནས་ཐུག”
༤༦
“རྩེད་རོགས་བློ་བཟང་ལགས། ཁྱེད་ཡོད་པ་ནས་ངས་
265



བརྩེ་དུང་གི་ན་ཟུག
གང་ཡང་བྱེད་ཕོད་ལ། ཁྱེད་ཡོད་པ་ནས་ང་ལ་ཅི་ཡང་བྱེད་ཐུབ་
སའི་འཇིག་རྟེན་ཡོད་སོང་བ་ཡིན་པས་ང་ལ་དགའ་སྤྲོ་ཚད་མེད་
སྐྱེས་ཀྱི་འདུག དེ་རིང་ཡང་བསྐྱར་རི་རྒྱུད་འདི་སྨུག་པས་བཟུང་
འདུག ཤར་ནུབ་མེད་པར་སྨུག་རྒྱུ་ལང་ལོང་གི་མཛེས་སྡུག་གང་
སར་མངོན་འདུག ངས་བརྩེ་དུང་གི་སེམས་པ་ཐོད་ལ་བཟུང་ནས་
ཡོང་གི་ཡོད། ངས་དྲན་གདུང་གི་སྨྲ་བ་ལྕེ་རྩེར་དྲངས་ནས་ཡོང་
གི་ཡོད། ངས་འཐམ་འཁྱུད་ཀྱི་ལག་ཟུང་སྔོན་ལ་བརྐྱངས་ནས་
བྲེལ་འཚུབ་ཀྱིས་ཡོང་གི་ཡོད་ཡ།”
266



རྩོམ་པ་པོ།
རྩོམ་པ་པོས་ནམ་རྒྱུན་ཅི་ཞི ག་ལ་འདང་བརྒྱབ་ནས་
འདུག་པ་ལས་སྐད་ཆ་མང་པོ་མི་བཤད་ལ། བཤད་རོགས་ཀྱང་
མེད། དེ་རིང་ཡང་ཁོས་མདང་ནུབ་སྤྲོ་སྐྱིད་ཀྱི་རྣམ་པ་དེར་ཕྱིར་
འདང་རྒྱག་བཞིན་ཁུ་སིམ་མེར་བསྡད་འདུག
ས་སྲོད་དེར། ཟླ་འོད་རབ་རིབ་ཀྱི་འོག་ན་ཕྱི་རོལ་གྱི་ཁོར་
ཡུག་འཇམ་ཐིང་ངེར་གནས་མོད། ཐོག་རྩེག་གསུམ་ཙམ་ཅན་གྱི་
ཚོགས་ཁང་དེ་ནས་ཐལ་མོ་རྡེབ་སྒྲ་དང་གླུ་གཞས་ཀྱི་དབྱངས་རྟ་
རེ་མཆེད་འོང་།
“ངས་གླུ་ལེན་ཐུབ་ཀྱི་མི་འདུག” ཚེ་རིང་གིས་གླུ་དེ་རིང་
མི་ལེན་ནམ་ཞིག་ལེན་ཞེས་པ་དེ་འཛུམ་མདངས་དང་དགའ་སྤྲོའི་
ཀློང་ནས་སྐད་ཤུགས་གང་ཡོད་ཀྱིས་བླངས་རྗེས་ཁ་བཏགས་དེ་
267



རྩོམ་པ་པོ།
རྩོམ་པ་པོའི་མདུན་དུ་ཕྱར། རྩོམ་པ་པོས་སྐྱོ་གདུང་གི་མགོ་བོ་དང་
ཁར་སྨད་ནས་ཁས་ལེན་མ་བྱས། །
“ཚང་མས་སྐྱིད་པོ་གཏོང་དུས་ཁྱེད་ཀྱིས་དེ་ལྟར་མ་བྱེད།
ཁྱེད་ཀྱིས་མ་བླངས་ན་ཁོང་ཚོས་ཀྱང་ལེན་རྒྱུ་མ་རེད། ད་དེ་འདྲ་
མ་བྱེད།” ལས་ཁུངས་ཀྱི་འགན་འཛིན་ཟླ་བ་ལགས་ཀྱིས་གདོང་
ནག་པོས་སྐད་ཆ་བཤད་བྱུང་། །
“ངོ་མ་ཡིན། ངས་གླུ་ལེན་ཐུབ་ཀྱི་མི་འདུག་ལ། ལྷག་པར་
དུ་ཁ་སང་དེ་རིང་གི་དུས་ཚོད་འདི་འདྲ་ནི་གླུ་ལེན་པའི་དུས་ཚོད་
ཅིག་མ་རེད། འོན་ཀྱང་དེ་རིང་ལས་གྲོགས་ཆོས་བཟང་འགྲོ་ཁའི་
ཉིན་མོ་ཡིན་པས་ང་ཚོས་ཁོང་ལ་ཕེབས་སྐྱེལ་གྱི་སྐད་ཆ་རེ་བཤད་
ན་རེད།”
“གྲོགས་པོ། དེ་རིང་ནི་ང་ཚོ་མཉམ་འཛོམས་ཀྱི་ཐ་མ་རེད།
ཁྱེད་ཀྱིས་ང་ལ་ཁ་ངོ་ཞིག་བྱིན་ཏེ་གླུ་ཞིག་ལེན་རྒྱུ་ངའི་རེ་བ་ཡིན།”
ཆོས་བཟང་གིས་ཨུ་ཚུགས་མཐར་སྐྱེལ་གྱིས་རྩོམ་པ་པོ་གར་སྟེགས་
སུ་ཁྲིད། །
“ཁ་སང་རི་བོ་འདིའི་ཕ་རོལ་ནས། ངའི་སྤུན་ཟླ་གང་མང་
ཞིག་མེ་མདའི་སོ་ཁ་ནས་འགྱེལ་སོང་། དེ་རིང་རི་བོ་འདིའི་ཚུར་
རོལ་ནས། ངའི་སྤུན་ཟླ་གང་མང་ཞིག་སྤྲོ་སྐྱིད་ཀྱིས་བཟི་འདུག དོ་
དགོང་། སྤྲོ་སྐྱིད་འདིའི་གར་སྟེགས་སྟེང་ནས། ང་མིག་ཆུ་དང་
a68



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
སྐྱོ་གདུང་གིས་མནར་བྱུང་་་་་” རྩོམ་པ་པོས་སེམས་ཚོར་དྲག་
པོས་སྙན་ངག་ཅིག་གདངས་ལ་གྱེར་མ་ཐག་ཕྱིར་མིག་མེད་པར་
ཚོགས་ཁང་ནས་ཐོན་སོང་།
“དེ་ག་རེ་རེད། བོད་ཡིག་ཅུང་ཙམ་ཤེས་ནའང་ང་རྒྱལ་
དེ་འདྲ་ག་རེ་རེད།”
“རྩོམ་ཡིག་ཐར་ཐོར་རེ་འབྲི་ཤེས་པས་ཅི་ཞིག་ཡིན་བསམ་
གྱི་ཡོད་པ་འདྲ།”
“བོད་ཡིག་གི་རྩོམ་འབྲི་ཤེས་རུང་། ཡུན་རིང་ལས་མེད་
དུ་ལྷག་པ་མ་རེད་དམ། ང་ཚོས་ཁོང་ལ་སྙིང་རྗེ་བྱས་མེད་ན་ད་
དུང་ཡང་ལས་མེད་འཁྱམས་པོ་རེད། བཟང་ངན་མི་ཤེས་པའི་མི་
འདི་དག་འཁྱམས་ཉུལ་བྱེད་དུ་བཅུག་ན་ཡག་ཤོས་རེད།” ཁོང་
གར་སྟེགས་ནས་ཕྱི་ལ་ཐོན་དུས་ཀྱི་སྐད་ཆ་འདི་དག་ནི་འཚང་ཁ་
ཤིག་ཤིག་གིས་སྒོ་དང་སྒེའུ་ཁུང་བརྒྱུད་ནས་ཁོང་གི་རྗེས་སུ་
མཆེདཀྱི་ཡོད།
མཚན་མོ་དེར། ཁོས་《ངས་གླུ་ལེན་ཐུབ་ཀྱི་མི་
འདུག》ཅེས་པའི་སྙན་ངག་ཅིག་བྲིས་ཏེ་ནམ་མཁའི་ཟླ་བ་ལ་གྱེར།
“རྩོམ་པ་པོ་ལགས། ཁྱེད་ཀྱིས་《མེ་ལོང་།》ཞེས་པའི་སྒྲུང་
269



རྩོམ་པ་པོ།
རིང་ཞིག་བརྩམས་འདུག་ཟེར་བས་ང་ཚོའི་དུས་དེབ་ཏུ་བསྐུར་
རྒྱུའི་རེ་བ་ཞུས་པ་ཡིན།”
“རྩོམ་པ་པོ་ལགས། ཁྱེད་ཀྱིས་《ཁྲག་གི་བཞུར་རྒྱུན།》ཞེས་
པའི་སྙན་ངག་ཅིག་བྲིས་འདུག་ཟེར་བས་ང་ཚོའི་ཚགས་པར་ཁང་
དུ་བསྐུར་རྒྱུའི་རེ་བ་ཞུས་པ་ཡིན།”
“རྩོམ་པ་པོ་ལགས། ཁྱེད་ཀྱིས་《མ་འོངས་བོད་ཀྱི་རྩོམ་
རིག་གི་ཁ་ཕྱོགས།》ཞེས་པའི་དཔྱད་བརྗོད་ཅིག་བྲིས་འདུག་ཟེར་
བས་ང་ཚོའི་ལོ་དེབ་ཏུ་བསྐུར་རྒྱུའི་རེ་བ་ཞུས་པ་ཡིན།”
“རྩོམ་པ་པོ་ལགས་་་་་་” དེ་རིང་རྩོམ་པ་པོས་བོད་ནང་
གི་འཚོ་བ་ལ་ཕྱིར་དྲན་ཡང་ཡང་བྱེད་དགོས་བྱུང་། རྩོམ་པ་པོའི་
མིང་དངོས་ལ་ལྷ་མོ་དོན་གྲུབ་ཟེར་མོད། རང་ལོ་བཅོ་ལྔ་ནས་སྙན་
ངག་གི་ལམ་ལ་ཞུགས་པ་དང་། རིམ་བཞིན་རྩོམ་ལུས་འདྲ་མིན་
ནང་རྩོམ་ཡིག་གང་མང་བྲིས་པས་རང་ལོ་ཉེར་གཉིས་སྟེང་སྤྱི་
ཚོགས་སྟེང་གི་མིང་གྲགས་ཆེ་ཤོས་ཀྱི་རྩོམ་པ་པོ་ཞིག་ཏུ་གྱུར། དེ་
ནས་བཟུང་ལུག་རྫི་དང་ནོར་རྫི་རྩིས་པའི་མི་ཀུན་གྱིས་རྩོམ་པ་པོ་
ཞེས་འབོད་པ་ལས་ལྷ་མོ་དོན་གྲུབ་འབོད་མཁན་རང་གི་ཕ་མ་
གཉིས་ལས་མེད།
《མེ་ལོང་།》ཞེས་པའི་སྒྲུང་རིང་དེར་སྐབས་༡༣ པའི་
གསེར་གྱི་རྟགས་མའི་རྩོམ་ཡིག་བྱ་དགའ་ཐོབ་མོད། ཁོང་གིས་བྱ་
270



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དགའ་འདི་དང་ངའི་རྩོམ་ཡིག་གི་ཁ་ཕྱོགས་གཉིས་ནམ་ཡང་
མཐུན་ཐབས་མེད་ཅེས་བསྒྲགས་གཏམ་སྤེལ་བ་ལས་བྱ་དགའ་མ་
བླངས། ཉིན་དེ་ནས་བཟུང་ཁོང་ལ་སྤྱི་ཚོགས་ཐོག་གླེང་སློང་
ཤུགས་ཆེན་བྱུང་། བོད་ཀྱི་ཤེས་ཡོན་པའི་སྡེ་ཁག་ཆེ་འབྲིང་ཆུང་
གསུམ་གྱིས་གསོལ་སྟོན་བཤམས་ནས་ཁོང་གི་ཞུམ་མེད་ཀྱིས་སྙིང་
སྟོབས་ལ་རྟེན་འབྲེལ་ཞུ་བ་དང༌། གཞུང་ཞབས་མི་སྣ་ཚོས་ནམ་
རྒྱུན་ལྟ་རྟོག་བྱེད་སའི་ཉེས་ཅན་པ་ཞིག་ཏུ་གྱུར།
ཁོང་གིས་《འགྲོ་བ་མིའི་གཞི་རྩའི་ཐོབ་ཐང་།》ཞེས་པའི་
དཔྱད་གཏམ་རིང་མོ་ཞིག་བྲིས་རྗེས་ནས་རྩོམ་ཡིག་འབྲི་བའི་ཐོབ་
ཐང་ཡོངས་སུ་ཤོར་སོང་ལ། རང་ལ་ལྟ་རྟོག་བྱེད་མཁན་དང་རྗེས་
འདེད་གཏོང་མཁན་ཡོད་པ་ཡང་གོ་མྱོང་བ་མ་ཟད་མཚམས་རེར་
རང་ཉིད་ཀྱིས་ཀྱང་ཚོར་མྱོང་། ཁོང་གིས་རང་ལ་རྩོམ་ཡིག་འབྲི་
བའི་རང་དབང་དང་ཁོར་ཡུག་འོས་འཚམ་ཞིག་འཚོལ་ཆེད་ཆུང་
དུས་ནས་གོམས་ཤིང་གཅེས་པར་འོས་པའི་ཕ་ཡུལ་དང་ཁ་འབྲལ་
དགོས་བྱུང་།
ཐོག་མར་ཁོང་བཙན་བྱོལ་དུ་འབྱོར་དུས་གསར་འགྱུར་
ལས་ཁུངས་དང་ཚགས་པར་ག་གེ་མོའི་གསར་འགོད་པ་ཡིན་ཟེར་
མཁན་གྱི་མི་མང་པོ་ཞིག་བཅར་འདྲི་བྱེད་པར་སླེབས་མྱོང་ལ། ཕ་
ཡུལ་གཅིག་པ་ཡིན་ཟེར་མཁན་གྱི་མི་མང་པོ་ཞིག་ཀྱང་ཕེབས་བསུ་
271



རྩོམ་པ་པོ།
ལྟ་བུར་སླེབས་མྱོང་མོད། འོན་ཀྱང་ལོ་ཟླ་རིམ་གྱིས་འདས་རྗེས་
ཁོ་ཁེར་རྐྱང་ཡིན་པའི་སྣང་བ་ཇེ་རྒོད་དུ་གྱུར། ཐ་ན་ལས་གནས་
འོས་འཚམ་ཞིག་ཀྱང་རྙེད་མ་ཐུབ་པས་སྤྱི་ཚོགས་སྟེང་གི་འཁྱམས་
པོ་ཞིག་ཏུ་གྱུར། སྐབས་དེ་དག་ཏུ། ཁོས་སྡོང་རྒན་དང་གཙང་བོའི་
འགྲམ་སོགས་ནས་སྐྱོ་སེམས་མཚོན་པའི་སྙན་ངག་རེ་བྲིས་ཏེ་རང་
སེམས་གསོ་ཁུལ་བྱས།
《༢༠༠༨ ལོའི་མྱ་ངན་རྗེས་དྲན་གྱི་སྙན་ངག་གྱེར་འདོན་
》ཞེས་པའི་ལས་འགུལ་ཞིག་ཡོད་པ་དེར་རྩོམ་པ་པོའང་མཉམ་
ཞུགས་བྱས་ཏེ། 《དཔའ་བོ་ལགས། འཁྱམས་པོས་ཁྱེད་ལ་རྗེས་
དྲན་གྱི་སྙན་ངག་འབྲི་》ཞེས་པའི་སྙན་ངག་རིང་མོ་དེ་ཧ་ཅང་སྐྱོ་
ཉམས་དང་མིག་ཆུས་གྱེར་བས་ཚོགས་ཁང་ཧྲིལ་བོ་ཁུ་སིམ་མེར་
བཏང་། འགོ་འཛིན་པ་དང་སྙན་ངག་གྱེར་འདོན་པ་ཚོས་ཀྱང་
མགོ་བོ་སྨད་དེ་མིག་ཀོང་གི་མཆི་ཞགས་དེ་གང་ཞིག་ལ་བཞུར་འགྲོ་
བར་ཨུ་ཚུགས་ཀྱིས་ཚོད་འཛིན་བྱས། ཉི་མ་དེར། རྩོམ་པ་པོའི་སྙན་
ངག་དེས་མི་མང་པོ་ཞིག་གི་སེམས་པ་རང་བཞིན་གྱིས་རྨས་སོང་
ལ། སྤྱི་ཚོགས་སྟེང་ཡང་བསྐྱར་ཁོང་ལ་དོ་སྣང་གསར་བ་ཞིག་
སླེབས་བྱུང་།
272



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
གོ་སྐབས་འདི་བརྒྱུད་ནས་འགན་འཛིན་ཟླ་བ་ལགས་ཀྱིས་
རྩོམ་པ་པོ་རྩོམ་སྒྲིག་ཁང་དུ་ལས་ཀར་ཡོང་ཆོག་པའི་བཀའ་གནང་
མོད། ཞེ་ས་མ་ཤེས་ན་གཞན་ལ་སྐད་ཆ་བཤད་ཐབས་བྲལ་བས་
ལྟ་བ་མཁྲེགས་པོར་མི་བྱེད་པར་ཞེ་ས་སྦྱོང་ཞེས་ནན་གྱིས་སྐུལ།
དྲང་པོ་བཤད་ན། ཁོང་ཐོག་མར་བཙན་བྱོལ་དུ་འབྱོར་
དུས་གྲོགས་པོ་ཞིག་གིས་རོགས་བྱས་ཏེ་འགན་འཛིན་ཟླ་བ་ལགས་
ཀྱི་རྩོམ་སྒྲིག་ཁང་དུ་ཚུད་རྒྱུགས་བཏང་། འབྲི་རྒྱུགས་ཁྲོད་ནས་
ཨང་དང་པོ་ཡིན་མོད། ངག་རྒྱུགས་སྐབས་ཞེ་སའི་སྐད་ཆ་མ་
བཤད་པས་ཁོང་ཡོངས་སུ་ཕམ་སོང་། སྐད་ཆ་བཤད་མི་ཤེས་པའི་
མི་ཞིག་གིས་ཕྱག་ལས་གནང་ཐུབ་ཀྱི་མ་རེད་ཟེར་བའི་སྐད་ཆ་འདི་
ནི་འགན་འཛིན་ཟླ་བ་མཐོང་ཐེངས་རེར་རྣ་བའི་བུ་ག་རུ་ཡང་
བསྐྱར་ཟུག་ཡོང་མོད། སྐབས་དེར་ཁོས་སུ་ལའང་གནས་ལུགས་
ཀྱིས་རྒོལ་ལན་སློག་མ་མྱོང་།
རྩོམ་སྒྲིག་ཁང་དུ་ཡོང་ནས་ཀྱང་། ཁོང་ཁེར་རྐྱང་ཡིན་པའི་
ཚོར་སྣང་འགྱུར་མ་མྱོང་ལ། ལྷག་པར་དུ་རྩོམ་རིག་གི་ཕྱོགས་ནས་
ཁ་བརྡ་བྱེད་ས་ཞིག་གཏན་ནས་མ་རྙེད་པས་བསམ་གཞིགས་ཀྱི་
ཀློང་ནས་སྙན་ངག་རེ་གྱེར་བཞིན་རང་སེམས་གསོ་བཞིན་ཡོད།
མཚམས་ལན་རེར་རྩོམ་པ་པོས་བོད་ནང་གི་རྩོམ་པ་པོ་ཚོ་
དང་ཁོ་བོ་ཚོའི་རྩོམ་ཡིག་གི་ཁ་ཕྱོགས་གླེང་སྟེ་ལས་གྲོགས་ཚོ་དང་
273



རྩོམ་པ་པོ།
ཁ་བརྡ་རེ་བྱུང་ན་བསམ་པའི་རྣམ་འགྱུར་བསྟན་མོད། ལས་
གྲོགས་ཚོས་ཁོང་གི་སེམས་ཁམས་དང་མཐུན་པའམ་ཡང་ན་ཡུལ་
དུས་ཀྱི་གནས་སྟངས་དང་མཐུན་པའི་སྐད་ཆ་ཞིག་གཏན་ནས་
བཤད་མ་མྱོང་བས་རྩོམ་པ་པོར་ཁེར་རྐྱང་གི་སུན་སྣང་ཆད་མ་
མྱོང་།
༤
“རྩོམ་པ་པོས་ད་ལོའི་ལོ་འཁོར་ལས་བསྡོམས་འབྲི་བཞིན་
པ་ཁྱེད་ཚོས་ཤེས་ཡོད་དམ།”
“དེ་མི་ཤེས་པ་ག་ལ་སྲིད། ད་དུང་ལོ་གཉིས་གསུམ་ཡར་
སྔོན་གྱི་ཡིག་ཚགས་ཆ་ཚང་བསྔོགས་ནས་མ་ཤེས་ཤེས་མདོག་དང་
མི་རྒྱན་རྒྱན་མདོག་གིས་སྐྱོན་འཚང་འཐུས་ཀྱི་འདུག་ཟེར།”
“དེའི་མི་ཚད་སྔར་བསྒྲིགས་ཟིན་པའི་ལོ་འཁོར་ལས་
བསྡོམས་ཁག་ལ་བཟོ་བཅོས་བྱེད་ཆོག་པའི་སྙན་ཞུ་ཞིག་ཀྱང་ཕུལ་
འདུག་ཟེར།”
“ཁོང་སྨྱོས་པ་རེད། ལས་ཀ་མེད་སར་ལས་ཀ་བཙལ། །
སྐྱོན་ཆ་མེད་པར་ཐེར་འདོན་བྱེད།”
“དམིགས་ཡུལ་མེད་པ་ག་ལ། མཚན་སྙན་གྲགས་རྒྱས་
འདོད་པས་རེད།”
274



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“མ་རེད། ཁོང་གི་དམིགས་ཡུལ་དེ་འདྲ་ཆུང་ཆུང་ཞིག་
ག་ལ་ཡིན། ངས་བསམ་ན་ཁོང་གིས་ང་ཚོའི་ཡིག་ཚང་གི་གསང་
བ་བཙོང་གི་འདུག ཁོང་མྱུལ་མ་ཡིན་་་་”
“ཁོང་ལ་ཡིག་ཚགས་ལྐོག་ལྟ་བྱས་པའི་ཉེས་པ་ཡོད། ངས་
ཁོང་ཐེར་འདོན་བྱ་ངེས།” རྩོམ་པ་པོ་ལས་ཁུངས་སུ་ཡོང་སྐབས་
ལས་གྲོགས་ཚོའི་ལབ་གླེང་ཐོས་པས་ཐད་ཀར་ཡར་འཛུལ་མ་ཐུབ།
ཁོས་བསམ་བློ་ཞིག་བཏང་སྟེ་ཁ་ཕྱིར་འཁོར་རུང་ལག་གི་ཟིན་བྲིས་
འབྲི་དེབ་ཐང་ལ་ལྷུང་བས་ལས་གྲོགས་ཚོ་ཁུ་སིམ་མེར་བཏང་།
ཁོང་ཧ་ཅང་དོགས་མི་བདེ་བའི་ངང་ཡར་འཛུལ་ཀྱང་ལས་གྲོགས་
ཚོའི་རྣམ་འགྱུར་ལས་ཁོང་གི་སེམས་པ་གྲང་ཤུར་ཤུར་དུ་གྱུར།
“ལས་གྲོགས་ཚོ། ངས་ད་ལོའི་ལོ་འཁོར་ལས་བསྡོམས་
འབྲི་བཞིན་ཡོད་པས་ཚང་མས་རྒྱབ་སྐྱོར་དང་རོགས་རམ་གནང་
རོགས།” རྩོམ་པ་པོས་ཚང་མའི་ཁྱད་མཚར་བའི་རྣམ་འགྱུར་ལ་
བལྟས་ཏེ་གསལ་བཤད་ཅིག་བྱ་འདོད་ཀྱི་སྐད་ཆའི་འགོ་གླེང་མོད།
ལས་གྲོགས་ཚོ་གཅིག་རྗེས་གཉིས་མཐུད་ཀྱིས་ཕྱི་ལ་ཐོན་སོང་།
ཕྱི་དྲོའི་ཚོགས་འདུ་སྟེང་ནས། འགན་འཛིན་གྱིས་ཚོགས་
འདུའི་ལས་རིམ་གཙོ་སྐྱོང་བྱས་རྗེས་རྩོམ་པ་པོར་ལོ་འཁོར་ལས་
བསྡོམས་སྐོར་ལ་བསམ་འཆར་ཡོད་མེད་དྲིས།
རྩོམ་པ་པོས་ད་ལོའི་ལོ་འཁོར་ལས་བསྡོམས་ཀྱི་ས་བཅད་
275



རྩོམ་པ་པོ།
རེ་རེ་བཞིན་བསྒྲགས་རྗེས་འགྲིག་མེད་ས་དང་མ་འདང་ས་ཡོད་
ན་ཚང་མས་འཕྱར་བ་གྲུ་འདེགས་གནང་རོགས་ཟེར།
འགན་འཛིན་གྱིས་འདིའི་སྐོར་ལ་དྲི་བ་དང་བསམ་འཆར་
ཡོད་ན་ཤོད་ཅེས་ལས་གྲོགས་ཚོར་མིག་མདངས་འཕངས་ཀྱང་
ཚང་མ་ཁུ་སིམ་མེར་བསྡད་བྱུང་། རྩོམ་པ་པོས་ལས་གྲོགས་ཚོར་
ཅེར་ཏེ་དོགས་འཆར་དང་བསམ་ཚུལ་ག་རེ་ཡོད་ན་ཚོགས་ཐོག་
འདི་ནས་གསུང་ན་ཚང་མར་གསལ་བོ་ཆགས་ཐུབ་པའི་འབད་
བརྩོན་བྱེད་ཀྱི་ཡོད་ཟེར་མོད། ལས་གྲོགས་ཚོ་ཡང་བསྐྱར་ཁུ་སིམ་
མེར་བསྡད་འདུག རྩོམ་པོ་པོས་ད་ལོའི་ལོ་འཁོར་ལས་བསྡོམས་
དང་འབྲེལ་བ་ཡོད་མེད་ཀྱི་སྐད་ཆ་ག་རེ་ཡོད་ན་ང་ཚོས་གྲོས་
བསྡུར་བྱེད་ཆོག་ཅེས་ཡང་བསྐྱར་སེམས་ཀྱི་དོགས་པ་རྣམས་
འཆད་པའི་རེ་བ་བཏོན་མོད། ལས་གྲོགས་ཚོས་མིག་མདངས་ཁྱོག་
པོར་བལྟ་བ་ལས་ཁ་གྲགས་མཁན་གཅིག་ཀྱང་མ་བྱུང་།
མཚན་མོ་དེར། རྩོམ་པ་པོས་《ཕ་ཡུལ་ལགས། ང་ཁེར་
རྐྱང་ཡིན་》ཞེས་པའི་སྙན་ངག་རིང་མོ་ཞིག་བྲིས་ཏེ་རང་གི་ཞལ་
སའི་འགྲམ་གྱི་རྩིག་ངོས་སུ་སྦྱར།
རྩོམ་པ་པོས་《ས་མཐའི་ཟིན་ཐོ།》ཞེས་པའི་རྩོམ་ཡིག་
-
-
-
-
276



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
དེའི་མཇུག་སྐྱོང་བཞིན་པའི་སྐབས་དེར། འགན་འཛིན་ཟླ་བའི་
དྲུང་ཡིག་གིས་སྒོ་རྡུང་བྱུང་། །
“རྩོམ་པ་པོ་ལགས། ཁྱེད་འགན་འཛིན་ཟླ་བའི་ཡིག་ཚང་
དུ་བཅར་རོགས།” དྲུང་ཡིག་དེས་ཉེན་རྟོག་པ་ཞིག་གིས་རང་གི་
དཔོན་པོ་ཞིག་ལ་གུས་ཉམས་ཞུས་པ་བཞིན་ལག་གཡས་པ་ཡར་
བཀྱག་ནས་སྨྲས། སྔར་གུས་ཞབས་དང་ཡིད་སྨོན་གྱིས་འབོད་པའི་
རྩོམ་པ་པོའི་མིང་འདི་ད་བར་མཐོང་ཆུང་དང་ཕྱི་ཚུལ་ཙམ་གྱིས་
འབོད་ཚུལ་དུ་གྱུར་འདུག །
“ཁྱེད་རང་དོགས་མི་བདེ་ན་ཁྱེད་ཀྱིས་ང་ལ་གང་འདོད་
ལྟར་བོས་ན་ཆོག” རྩོམ་པ་པོའང་ཚུལ་འཆོས་ཀྱི་ཉམས་དེར་
གཏན་ནས་འཐད་ཀྱི་མེད་པ་འདྲ།
“ངས་ཇི་ལྟར་བཤད་ཀྱང་། ཁྱེད་རང་རྩོམ་པ་པོ་རེད།
འོན་ཀྱང་རྩོམ་པ་པོ་ཚོའི་འཚོ་བ་ངས་བཤད་མ་དགོས་པར་ཁྱེད་
རང་ཉིད་ལའང་ཧ་ཅང་གསལ། ཁྱེད་ཀྱི་ད་བར་དུ་དུས་དེབ་དང་
ཚགས་པར་སྟེང་རྩོམ་ཡིག་ག་ཚོད་བཀོད་ཡོད། སྒོར་རྡོག་གཅིག་
ཀྱང་མེད་པ་མ་ཡིན་ནམ། དེ་ལས་ཡིག་གཏགས་ལྟ་བུའི་ཞོར་ལས་
རེ་ལ་འབད་ན་མ་མཐའ་ཡང་རང་གི་འཚོ་བའི་ཁ་སྣོན་ལ་ཡོང་
འབབ་རེ་ཡོད་པ་རེད། འཚོ་བའི་ཆ་རྐྱེན་ཡག་ཏུ་སོང་ན། གཞན་
གྱིས་ཁྱེད་ལ་བཟུང་བའི་ལྟ་ཚུལ་དང་མཐོང་སྣང་ཇེ་ཡག་ཏུ་འགྲོ་



རྩོམ་པ་པོ།
བ་རང་བཞིན་རེད།” དྲུང་ཡིག་དེ་ཧ་ཅང་ཁ་བདེ་ཞིག་རེད།
འགན་འཛིན་ཟླ་བས་ཀྱང་རྩོམ་ཡིག་ཁོ་ན་བྲིས་ན་འཚོ་བ་
སྐྱིད་པོ་ཞིག་རོལ་མི་ཐུབ་པས་ཞོར་དུ་གཞུང་སྒྲུབ་ཁང་གི་ཡིག་
གཏགས་ཀྱི་འགན་ཡང་འཁུར་ཟེར། ད་དུང་འཚོ་བའི་ཁ་སྣོན་ལྟ་
བུར་ཟླ་རེར་ཧིན་སྒོར་ཆིག་སྟོང་རེ་སྤྲོད་རྒྱུ་བྱས་མོད། རྩོམ་པ་པོས་
ཁས་ལེན་རྩ་བ་ནས་མ་བྱས།
རྩོམ་པ་པོ་ལ་མཚོན་ན་ལས་ཁུངས་གྲོལ་རྗེས་ཀྱི་དུས་ཚོད་
ནི་ཆེས་རིན་ཐང་ཆེས་ཤོས་ཤིག་ལ་ངོས་འཛིན་བྱེད་ཀྱི་ཡོད་པས་
ཧིན་སྒོར་ཆིག་སྟོང་གིས་ཉོ་ཐུབ་པ་ཞིག་ག་ལ་ཡིན། །
ཉིན་དེ་ནས་བཟུང་། ལས་ཁུངས་ཀྱི་ལས་གྲོགས་ཚང་མས་
རྩོམ་པ་པོ་ནི་གླེན་པ་ཞིག་ལ་ངོས་འཛིན་བྱེད། ཡོང་འབབ་ལེན་
མི་ཤེས་པའི་གླེན་པ་གླེན་རྐྱང་ཞིག་ལ་ངོས་འཛིན་བྱེད་པས། རིམ་
བཞིན་རྩོམ་པ་པོ་གླེན་པ་ཞིག་རེད་ཅེས་པའི་སྐད་ཆ་འདི་ལས་
གྲོགས་ཚོ་བརྒྱུད་ནས་གང་སར་ཁྱབ་སོང་། མཚམས་རེར། ཁོང་
ནི་གླེན་པ་ཞིག་ཡིན་པ་འདྲ་ཞེས་པའི་སྐད་ཆ་རེ་རྩོམ་པ་པོས་རྒྱབ་
མདུན་གང་རུང་ནས་དངོས་སུ་ཐོས་མྱོང་མོད། འོན་ཀྱང་ཁོས་
“ཕ་ཡུལ་ལགས། ང་ཁྱེད་ཀྱི་རུམ་ཁུག་ན་ཡོད་ན་ཅི་མ་རུང་།”ཞེས་
པའི་སྙན་ངག་ཞིག་བྲིས་ཏེ་རང་སེམས་གསོ་ཐབས་བྱས།
278



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“ཁོང་གིས་གླ་ཆ་འཕར་སྣོན་གྱི་ཡིག་གཏགས་ལས་ཀ་
དེའང་དང་ལེན་བྱས་མི་འདུག་པས་གླེན་པ་མིན་ན་གང་རེད།”
“ཁོང་གིས་ཡོང་འབབ་མེད་པའི་རྩོམ་ཡིག་རེ་འབྲི་རྒྱུ་ལས་
གཞན་གང་ཡང་ཤེས་ཀྱི་མེད་ན། ད་གླེན་པ་མིན་ན་ཅི་རེད།”
“གླེན་པ་དེ་འདྲ་ཞིག་ད་བར་དུ་མཐོང་མ་མྱོང་། འགན་
འཛིན་ཟླ་བ་ཡང་ཡ་མཚར་རེད། གླེན་པ་དེ་འདྲ་ཞིག་ད་དུང་ཡང་
ལས་ཁུངས་སུ་་་་་་་”
“ད་དེའི་སྐོར་མ་གླེང་། གླེན་པ་ཞིག་གི་སྐོར་གླེང་ནས་
བསྡད་ན་རང་ཉིད་ཀྱང་གླེན་པ་ཞིག་ཏུ་འགྱུར་བའི་ཉེན་ཁ་ཡོད།
དེ་ལས་དེར་དགོང་གི་དགོང་ཚོགས་སུ་ཞུགས་མཁན་སུ་སུ་ཡོད།”
“གླེན་པ་མ་གཏོགས་ཚང་མ་ཡོད།”
“དུས་ལྟར་ཤོག ད་དུང་མི་རེ་ནས་གཞས་རེ་གཏོང་རྒྱུ་གྲ་
སྒྲིག་བྱོས།”
རྩོམ་པ་པོས་ཚོགས་ཁང་ནས་མཆེད་འོང་བའི་རོལ་
དབྱངས་དེར་རྣ་བ་གཏད་པ་དང་། ལས་གྲོགས་ཚོའི་ལབ་གླེང་
ལ་ཕྱིར་དྲན་བྱེད་དགོས་བྱུང་། རོལ་དབྱངས་དེ་ནི་རང་སེམས་
གསོ་བྱེད་ཅིག་དང་མཚུངས་པར་སྙན་ལྷང་ལྷང་གིས་མཆེད་ནས་
ཡོང་ནའང་། ལས་གྲོགས་ཚོའི་སྐད་ཆ་དག་ནི་མཚམས་མཚམས་
279



རྩོམ་པ་པོ།
ནས་སེམས་ཀྱི་ཟབ་སར་འཛུལ་འགྲོ་བས་རང་སེམས་གནོན་མ་
ཐུབ་པས་གང་ཞིག་ལ་འགྲོ་རྩིས་བྱེད་བཞིན་པའི་སྐབས་དེར།
འགན་འཛིན་ཟླ་བའི་དྲུང་ཡིག་ཁ་བདེ་དེ་སླེབས་བྱུང་།
“གླེན་་་་་ མ་རེད། རྩོམ་པ་པོ་ལགས། འགན་འཛིན་
གྱིས་ཁྱེད་རང་དགོང་ཚོགས་ལ་ཕེབས་གསུང་གི་འདུག” རྩོམ་
པ་པོས་དྲུང་ཡིག་གི་རྣམ་འགྱུར་ལ་བལྟས་ནས་འདུག་པ་ལས་ཚིག་
གཅིག་ཀྱང་མ་བཤད། །
“ངས་ངོ་མ་བཤད་ཀྱི་ཡོད། འགྲོ།” དྲུང་ཡིག་གིས་རྩོམ་
པ་པོའི་ལག་མགོར་འཇུས་ནས་ཁྲིད་སོང་།
“ཚང་མས་ཉོན། ང་ཚོའི་རྩོམ་པ་པོས་ལས་གྲོགས་བཀྲ་
ཤིས་ལ་གླུ་དབྱངས་ཤིག་ལེན་རྒྱུ་རེད།” འགན་འཛིན་ཟླ་བས་ཁྱབ་
བསྒྲགས་བྱས་པ་དང་ཚང་མ་ཁུ་སིམ་མེར་གྱུར།
“ངས་གླུ་དབྱངས་ལེན་མི་ཐུབ། འོན་ཀྱང་སྤུན་ཟླ་བཀྲ་
ཤིས་ང་ཚོའི་ལས་ཁུངས་སུ་ཕེབས་པར་སྙིང་ཐག་པ་ནས་རྟེན་
འབྲེལ་ཞུ། ལྷག་པར་དུ་ང་ཚོའི་ལས་བྱེད་ཚང་མས་བཀྲ་ཤིས་ལ་
མཐུན་སྒྲིལ་དང་རོགས་རམ་བྱ་རྒྱུ་གལ་ཆེན་པོ་རེད་སྙམ། གཤམ་
ནས་ངས་རྣམ་པ་ཚོར་གླུ་དབྱངས་ཀྱི་ཚབ་ཏུ་སྙན་ངག་ཅིག་གྱེར་
ཆོག་པར་གྱིས།”
“ཧ་ཧ་ཧ། ཧེ་ཧེ་ཧེ།” ཚང་མ་གད་མོ་ཤོར་སོང་།
380



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
“དམིགས་ཡུལ་གཅིག་གིས་འཛོམས་པའི་སྤུན་ཟླ་”ཞེས་
པའི་སྙན་ཚིག་ཅིག་ཐོལ་བྱུང་དུ་གྱེར་བ་དང་བཀྲ་ཤིས་ཀྱི་མདུན་
དུ་སོང་ནས་འཚམས་འདྲིའི་ལག་འཇུ་བྱས། །
“ངེས་པར་དུ་གླུ་དབྱངས་ལེན་དགོས། ནམ་རྒྱུན་སྙན་
ངག་སྙན་ངག་ཅེས་ཚིག་མཁྲེགས་པོ་འགའ་བཀླགས་ནས་ག་ལ་
ཆོག” ལས་གྲོགས་ཚོ་གཅིག་རྗེས་གཉིས་མཐུད་དུ་གྲགས་བྱུང་།
“དེ་འདྲ་ཟེར་སྲོལ་ག་ལ་ཡོད། ང་ཚོ་ཚང་མ་རྩོམ་སྒྲིག་སྡེ་
ཚན་འདིའི་ཁྱབ་ཁོངས་ཀྱི་ལས་བྱེད་ཤ་སྟག་རེད། ང་ཚོ་རྩོམ་རིག་
དང་སྙན་ངག་ལ་དགའ་མོས་ཡོད་དགོས་ལ། ཚིག་མཁྲེགས་པོ་
རེད་བརྗོད་ན་ང་ཚོའི་ངོ་ཚ་རེད། ད་དུང་་་་་”
“འགྲིག་སོང་།” འགན་འཛིན་ཟླ་བས་སྒྲོག་ཙེ་སྟེང་ལ་
ཤུགས་ཀྱིས་གཞུས་ཏེ་སྒོར་ཐོན་སོང་།
“ཚང་མ་གླེན་པ་དེས་ལན་སོང་། གླེན་པས་དགོང་ཚོགས་
ལའང་རོལ་ཤེས་ཀྱི་མི་འདུག” ལས་གྲོགས་ཚོས་ཡང་བསྐྱར་ལབ་
གླེང་གི་འགོ་བཙུགས་སོང་།
“དགོངས་དག” རྩོམ་པ་པོས་ཀུན་གྱིས་རྣམ་འགྱུར་དང་
ལབ་གླེང་ལ་བསམ་ན་འདུག་ཚོད་མིན་པ་ཤེས་པས་ཕྱི་ལ་ཐོན་
སོང་།
དགོང་མོ་དེར། རྩོམ་པ་པོས་རང་ཉིད་ཁེར་རྐྱང་དུ་ལྷག་
281



རྩོམ་པ་པོ།
པའི་བརྒྱུད་རིམ་ལ་བསམ་བློ་ཇི་ལྟར་བཏང་ཡང་འོས་ཤིང་འཚམ་
པའི་རྒྱུ་མཚན་ཞིག་མ་རྙེད་པས། 《ང་ལ་དྲོད་ཁོལ་གྱི་གནས་མལ་
མི་འདུག》ཅེས་པའི་སྙན་ངག་ཅིག་བྲིས་ཏེ་སྐད་ཤུགས་ཆེན་པོས་
གྱེར། ཐེངས་གཉིས་གསུམ་ཞིག་ལ་གྱེར་རྗེས་སྙན་ངག་གི་ཚོར་བ་
ཤུགས་ཆེ་དྲགས་པའམ་ཡང་ན་ཡིད་ཀྱི་སྐྱོ་གདུང་རྒྱས་དྲགས་པ་
གང་ཡིན་མི་ཤེས་མོད། མིག་མཐའ་མཆི་མས་བསྒྲིབས་སོང་།
ཆར་བ་སིམ་སིམ་འབབ་པའི་གཟའ་པ་སངས་ཀྱི་ཉིན་
ཞིག་ལ། རྩོམ་པ་པོ་ལས་ཁུངས་སུ་མ་སོང་བར་རང་ཤག་ན་སྙན་
ངག་གྱེར་ནས་བསྡད་འདུག དྭངས་ཤིང་གཙང་བའི་མིག་ཆུའི་
ཐིགས་པ་རེ་རེ་དང་མཉམ་དུ་ཚིག་འབྲུ་གསལ་ལ་དབྱངས་འགྲོས་
སྙོམས་པའི་སྙན་ངག་གྱེར་གྱི་འདུག
“གྲོགས་པོ་ལགས། ང་ཚོས་ཁྱེད་ལ་སྒུག་ཡོད།” ཅེས་པའི་
སྙན་ངག་ཅིག་གྱེར་བ་དང་། མིག་ཟུང་བཙུམ་ནས་ཡུན་རིང་ཞིག་
ལ་ཁུ་སིམ་མེར་བསྡད། མིག་ཀོང་གི་མཆི་མ་ལག་པའི་ལྟག་རྒྱབ་
ཀྱིས་ཕྱིས་ཏེ་ཡང་བསྐྱར་ཡིག་སྐོགས་ཤིག་ཁ་ཕྱེ་བྱུང་། །
“གྲོགས་པོ་ལགས། ང་ཚོ་ལྷན་འཛོམས་ཡོང་བར་སྨོན།”
“གྲོགས་པོ་ལགས། ང་ཚོས་གཞེས་བྱེས་མཉམ་འཛོམས་
282



ཉི་མ་འཚོའི་བརྩམས་སྒྲུང་ཕྱོགས་བསྒྲིགས།
ཀྱི་ལོ་ཟླ་བསུ།” །
“གྲོགས་པོ་ལགས། ཕ་ཡུལ་གྱིས་ཁྱེད་ཀྱི་གོམ་སྒྲར་ཉན་
ནས་ཡོད།” རྩོམ་པ་པོས་བོད་ནས་འབྱོར་བའི་གྲོགས་པོ་ཚོའི་སྙན་
ངག་རེ་རེ་བཞིན་གྱེར་སོང་། མཚམས་རེར་འཛུམ་མདངས་དང་
མཚམས་རེར་སྐྱོ་གདུང་གི་ཉམས་ཡོངས་སུ་བསྟན་ནས་རེ་རེ་
བཞིན་གྱེར་སོང་།
འགན་འཛིན་ཟླ་བས་སྒེའུ་ཁུང་ནས་རྩོམ་པ་པོར་ཅེར་
ནས་འདུག་པ་ལས་ཚིག་གཅིག་ཀྱང་མི་བཤད། ལས་གྲོགས་ཚོས་
ཀྱང་རྩོམ་པ་པོའི་སྒེའུ་ཁུང་བསྐོར་བྱུང་།
“གནས་འདི་ན། གྲོགས་པོ་ཁྱེད་ཅག་ལྟ་བུའི་ལར་ཞེན་
ཅན་དང་ཕུགས་འདུན་ཅན་གྱི་མི་ཧ་ཅང་ཉུང་བས་ང་ལ་ཁེར་རྐྱང་
གི་གདུང་བ་ལྕི་མོད། དེ་རིང་། འཕྲིན་ཡིག་འདི་དག་གིས་ངའི་
ཁེར་རྐྱང་གི་གདུང་བ་ཡོངས་སུ་སེལ་སོང་།” རྩོམ་པ་པོས་ཁེར་
ལབ་ཅིག་བརྒྱབ། །
ལས་གྲོགས་ཚོས་སྐད་ཆ་དེ་གོ་བ་དང་གཅིག་གིས་གཅིག་
ལ་ལྟ་ཙམ་བྱས། །
རྩོམ་པ་པོས་བོད་ནས་འབྱོར་བའི་གྲོགས་པོ་ཚོའི་སྙན་ཚིག་
རེ་རེ་བཞིན། ཉལ་ཁྲི་འགྲམ་གྱི་རྩིག་ངོས་ལ་སྦྱར་བ་དང་། ཡང་
བསྐྱར་སྐད་ཤུགས་གང་ཡོད་ཀྱིས་གྱེར་བྱུང་། ད་ཐེངས་རྩོམ་པ་
283



རྩོམ་པ་པོ།
པོས་གྱེར་བའི་སྙན་ཚིག་རེ་རེའི་སྐད་གདངས་མི་འདྲ་ལ་རྣམ་
འགྱུར་ཡང་མི་འདྲ་བར་སྐད་ངག་འདར་ཙམ་གྱིས་མིག་ཆུ་དང་
ལྷན་དུ་གྱེར།།
ཕྱི་རོལ་ན་མི་ཚོགས་མང་ལ། རྩོམ་པ་པོ་སྨྱོས་འདུག་ཟེར་
བའི་སྐད་ཆ་ཞིག་སྦྲང་ཆར་སིམ་སིམ་དང་མཉམ་དུ་རྩོམ་པ་པོའི་
སྒེའུ་ཁུང་ཕྱི་རོལ་ཏུ་བབས།
དོན་ངོ་མར་རྩོམ་པ་པོ་སྨྱོས་ཡོད་དམ།
284



མཇུག་གི་གཏམ།
ངས་རང་ཉིད་ལ་ཡིད་ཆེས་བྱེད་བཞིན་ཡོད། མཁའ་
མཐའ་དང་མཚོ་མོ་བརྒལ་ཐུབ་པར་ཡིད་ཆེས་བྱེད་བཞིན་ཡོད།
ངས་ནམ་ཞིག་རང་ཉིད་ལ་བདེན་པ་དང་སྤོབས་པའི་མིག་ཟུང་
ཐོབ་པར་ད་ལྟ་ནས་ལམ་དུ་ཆས་ཟིན། སྤྱིར་བཏང་བརྩམས་སྒྲུང་
གི་ཐད་ལ་ཉམས་མྱོང་དང་བྲིས་གོམས་དེ་ཙམ་མེད་ནའང་། ངས་
འཚོ་བའི་ངོ་གདོང་རེ་རེ་བརྩམས་སྒྲུང་ནང་དུ་འཇུག་ཐུབ་པར་
འབད་བརྩོན་བྱེད་ཀྱིན་ཡོད། ང་ཚོའི་འབད་བརྩོན་གྱི་བརྒྱུད་རིམ་
ནང་དུ་སྒྱུ་རྩལ་གྱི་རིན་ཐང་དང་གནས་ལུགས་ཀྱིས་ཕྱུག་པའི་སྐད་
ཆ་རེ་རེ་བཞུར་ནས་འོང་དུས། སློབ་སྦྱོང་གི་ཁོར་ཡུག་ཆུང་དྲགས་
པའམ་ཡང་ན་དཔལ་འབྱོར་གྱི་གཡོ་རླུང་རྒོད་དྲགས་པས། རྩོམ་
མཁན་རང་ཉིད་ཡིན་ལ་ཀློ ག་མཁན་ཡང་རང་ཉིད་ཡིན་པའི་
གནས་སྟངས་སྐྱོ་བོ་ཞིག་ཡུལ་གྱུར་རྩོམ་པ་པོའི་ཐོག་ཏུ་བབས་ཡོད་
286



ཀྱང་། ང་རང་ཉིད་ཀྱི་དམ་བཅའ་བརྟན་པོའི་ངང་མདུན་དུ་
བསྐྱོད་ངེས་ཡིན། གནམ་ས་གཉིས་མ་འཇིག་བར་དུ། མདུན་དུ་
བསྐྱོད་ངེས་ཡིན།
འདི་ནི་ངས་ཀྱག་ཀྱོག་ཆེ་བའི་རྩོམ་རིག་གི་ལམ་ཁ་འདི་
འདེམས་པ་ནས་ཐོག་མའི་དམ་བཅའ་ལྟར་སེམས་ལ་གཏེར་དུ་
སྦས་ཡོད།
དེ་རིང་བརྩམས་སྒྲུང་ཁག་ཅིག་རྒྱ་ཆེའི་ཀློག་པ་པོ་རྣམས་
ཀྱི་སྤྱན་སྔར་བསྟར་བའི་གོ་སྐབས་བྱུང་བ་ནི་རང་ཉིད་ལ་མཚོན་
ན་སྨྲ་མི་ཤེས་པའི་སྤྲོ་སྣང་ཞིག་འདུག དེ་ནི་དེབ་ཅིག་བཏོན་པ་
ནས་རྩོམ་པ་པོའི་གྲལ་དུ་འཚང་བ་མིན་པར་ཡུན་རིང་སེམས་ལ་
བརྣག་པའི་སྐད་ཆ་དང་འདྲ་བའི་བརྩམས་ཆོས་འདི་དེ བ་
གཟུགས་སུ་དཔར་སྤེལ་བྱེད་པས་ཡིན།
༢༠༠༩།༨།༡༥ཉིན་རྩོམ་པ་པོས།
286



དཔར་རྩ་ཞུ་དག་པ།
སྐལ་བཟང་མེ་ཏོག ཨ་འཇམ།
སྐལ་བཟང་སྦྱིན་པ།
མུ་ཏིག་དང་ངག་ཆུང་།
ཇུས་འགོད་པ།
ཟུར་ཞིག
ཏན་འཛིཤུ་པ།
སྤྱིའི་དེབ་ཕྲེང་གཉིས་པ།
ཉི་མ་འཚོས་བརྩམས།
ཨར་ཅི་ན་དཔར་ཁང་ནས་དཔར་དུ་སྐྲུན།
༢༠༠༩ལོར་དཔར་གཞི་དང་པོ་བསྒྲིགས།
༢༠༠༩ལོར་དཔར་ཐེངས་དང་བོ་དཔར།
དཔར་ཨང་། 1-1000
ISBN97a-B1-40Engs
n
རིན་གོང་། ཧིན་སྒོར། 150/-
བོད་ཀྱི་རྩོམ་རིག་དགའ་ཚལ་ནས་འགྲེམས་སྤེལ་བྱས།



ilerle



ཉི་མ་འཚོའི་བརྩམས་སྒྲུང་ཕྱོགས་བསྒྲིགས། །
TSBN B] -70b0ea-2-
qll7 BB 1 qglIE DRa27ll
Reg.No.1-12007 Rs. 150
